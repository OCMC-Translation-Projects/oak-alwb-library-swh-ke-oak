A_Resource_Whose_Name = le.go.mc.d211_swh_KE_oak

lemcLI.Gospel.title = ""
lemcLI.Gospel.version = ""
lemcLI.Gospel.book = bible_swh_KE_oak.Matthew
lemcLI.Gospel.chapverse = "(21:33-42)"
lemcLI.Gospel.text = "Yesu akasema, \"Sikilizeni mfano mwingine. Mtu mmoja mwenye nyumba alilima shamba la mizabibu; akalizungushia ukuta, akachimba kisima cha kusindikia divai, akajenga humo mnara pia. Kisha akalikodisha kwa wakulima, akasafiri kwenda hadi nchi ya mbali. Wakati wa mavuno ulipofika, aliwatuma watumishi wake kwa wale wakulima, ili wakachukue sehemu ya mavuno yake. Wale wakulima wakawakamata hao watumishi; mmoja wakampiga, mwingine wakamuua na mwingine wakampiga mawe. Huyo mtu akawatuma tena watumishi wengine, wengi kuliko wa safari ya kwanza. Wale wakulima wakawatendea namna ileile. Mwishowe akamtuma mwanawe huku akifikiri: 'Watamjali mwanangu.' Lakini wale wakulima walipomwona mwanawe wakasemezana wao kwa wao: 'Huyu ndiye mrithi; na tumuue ile tuuchukue urithi wake!' Basi, wakamkamata, wakamtoa nje ya lile shamba la mizabibu, wakamuua. Sasa, huyo mwenye shamba la mizabibu atakapokuja, atawafanyaje hao wakulima?\" Wao wakamjibu, \"Atawaangamiza vibaya hao waovu, na lile shamba atawapa wakulima wengine ambao watampa sehemu ya mavuno wakati wake.\" Hapo Yesu akawaambia, \"Je, hamkusoma jambo hili katika Maandiko Matakatifu? 'Jiwe walilokataa waashi, sasa limekuwa jiwe kuu la msingi. Bwana ndiye aliyefanya jambo hili, nalo ni la ajabu sana kwetu!'\""
