A_Resource_Whose_Name = le.go.mc.d177_swh_KE_oak

lemcLI.Gospel.title = ""
lemcLI.Gospel.version = ""
lemcLI.Gospel.book = bible_swh_KE_oak.Matthew
lemcLI.Gospel.chapverse = "(18:1-11)"
lemcLI.Gospel.text = "Wakati ule wanafunzi walimwendea Yesu, wakamwuliza, \"Ni nani aliye mkubwa zaidi katika ufalme wa mbinguni?\" Yesu akamwita mtoto mmoja, akamsimamisha kati yao, kisha akasema, \"Nawaambieni kweli, msipogeuka na kuwa kama watoto, hamtaingia kamwe katika ufalme wa mbinguni. Yeyote anayejinyenyekesha kama mtoto huyu, huyo ndiye aliye mkubwa katika ufalme wa mbinguni. Yeyote anayempokea mtoto mmoja kama huyu kwa jina langu, ananipokea mimi. Yeyote atakayemkosesha mmoja wa hawa wadogo wanaoniamini, ingekuwa afadhali afungwe shingoni jiwe kubwa la kusagia na kuzamishwa kwenye kilindi cha bahari. Ole wake ulimwengu kwa sababu ya vikwazo vinavyowaangusha wengine. Vikwazo hivyo ni lazima vitokee lakini ole wake mtu yule atakayevisababisha. Kama mkono au mguu wako ukikukosesha, ukate na kuutupa mbali nawe. Afadhali kwako kuingia katika uhai bila mkono au mguu, kuliko kutupwa katika moto wa milele ukiwa na mikono miwili na miguu yako miwili. Na jicho lako likikukosesha, ling'oe na kulitupa mbali nawe. Afadhali kwako kuingia katika uhai ukiwa chongo, kuliko kutupwa katika moto wa Jehanamu ukiwa na macho yako yote mawili. Jihadharini! Msimdharau mmojawapo wa wadogo hawa. Nawaambieni, malaika wao huko mbinguni wako daima mbele ya Baba yangu aliye mbinguni. Maana Mwana wa Mtu alikuja kuwaokoa wale waliopotea."
