A_Resource_Whose_Name = le.go.mc.d013_swh_KE_oak

lemcLI.Gospel.title = ""
lemcLI.Gospel.version = ""
lemcLI.Gospel.book = bible_swh_KE_oak.Mark
lemcLI.Gospel.chapverse = "(15:20, 22, 25, 33-41)"
lemcLI.Gospel.text = "Wakati huo, baada ya kumdhihaki, askari walimvua lile joho, wakamvika nguo zake, kisha wakampeleka kumsulubisha. Kisha wakampeleka Yesu mpaka mahali palipoitwa Golgotha, maana yake, mahali pa Fuvu la Kichwa. Ilikuwa saa tatu asubuhi walipomsulubisha. Tangu saa sita mchana mpaka saa tisa giza likaikumba nchi yote. Saa tisa alasiri Yesu akalia kwa sauti kubwa, akasema, \"Eloi, Eloi, lema sabakthani?\" Maana yake, \"Mungu wangu, Mungu wangu, mbona umeniacha?\" Baadhi ya watu waliosimama pale waliposikia hivyo, walisema, \"Sikiliza! Anamwita Elia.\" Mtu mmoja akakimbia, akaichovya sifongo katika siki, akaiweka juu ya mwanzi, akampa anywe akisema, \"Hebu tuone kama Elia atakuja kumteremsha msalabani!\" Yesu akapaaza sauti kubwa, akakata roho. Basi, pazia la hekalu likapasuka vipande viwili toka juu mpaka chini. Jemadari mmoja aliyekuwa amesimama mbele yake alipoona kwamba Yesu alikata roho namna hiyo, akasema, \"Kweli mtu huyu alikuwa Mwana wa Mungu!\" Walikuwako pia wanawake waliotazama kwa mbali, miongoni mwao akiwa Maria Magdalene, Salome, na Maria mama wa kina Yakobo mdogo na Yose. Hawa walimfuata Yesu alipokuwa Galilaya na kumtumikia. Kulikuwa na wanawake wengine wengi waliokuja Yerusalemu pamoja naye."
