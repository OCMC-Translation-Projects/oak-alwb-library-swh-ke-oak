A_Resource_Whose_Name = le.pr.me.r89_swh_KE_oak

leprVE.reading.title = ""
leprVE.reading.version = properties_swh_KE_oak.version.designation
leprVE.reading.book = bible_swh_KE_oak.Isaiah
leprVE.reading.chapverse = "(7:10-16; 8:1-4, 9-10)"
leprVE.reading.text = "Tena Mwenyezi-Mungu alimwambia Ahazi, \"Mwombe Mwenyezi-Mungu, Mungu wako, akupe ishara; iwe ni kutoka chini kuzimu au juu mbinguni.\" Ahazi akajibu, \"Sitaomba ishara! Sitaki kumjaribu Mwenyezi-Mungu.\" Basi, Isaya akamjibu, \"Sikiliza basi, enyi watu wa ukoo wa Daudi! Je, haitoshi kuwachosha watu hata sasa mnataka kumchosha Mungu wangu pia? Haya basi, Bwana mwenyewe atawapa ishara: msichana atachukua mimba, atajifungua mtoto wa kiume na kumwita jina lake Imanueli. Atakula siagi na asali mpaka atakapojua kukataa mabaya na kuchagua mema. Maana, kabla mtoto huyo hajajua kukataa maovu na kuchagua mema, nchi za wafalme hao wawili unaowaogopa zitakuwa mahame.\" Mwenyezi-Mungu aliniambia hivi: \"Chukua ubao mkubwa, uandike juu yake maneno yanayosomeka kwa urahisi: 'TEKA-HARAKA-POKONYA-UPESI.'\" Basi, nikajipatia mashahidi wawili waaminifu ambao wangenishuhudia: Kuhani Uria na Zekaria, mwana wa Yeberekia. Nililala na mke wangu ambaye pia ni nabii, akapata mimba, akajifungua mtoto wa kiume. Mwenyezi-Mungu akaniambia, \"Mpe mtoto huyo jina 'Teka-haraka-pokonya-upesi.' Maana kabla mtoto huyu hajafikia umri wa kuweza kutamka: 'Baba' au 'Mama,' utajiri wa Damasko na nyara walizoteka huko Samaria zitapelekwa kwa mfalme wa Ashuru.\" Unganeni enyi watu wa mataifa nanyi mtafedheheshwa! Sikilizeni enyi nchi za mbali duniani! Jiwekeni tayari na kufedheheshwa; naam, kaeni tayari na kufedheheshwa. Shaurianeni pamoja lakini itakuwa bure; fanyeni mpango lakini haitafaulu, maana Mungu yu pamoja nasi."
