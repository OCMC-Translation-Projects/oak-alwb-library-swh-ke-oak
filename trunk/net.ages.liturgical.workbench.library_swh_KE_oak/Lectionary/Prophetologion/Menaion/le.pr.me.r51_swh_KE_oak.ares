A_Resource_Whose_Name = le.pr.me.r51_swh_KE_oak

leprVE.reading.title = ""
leprVE.reading.version = properties_swh_KE_oak.version.designation
leprVE.reading.book = bible_swh_KE_oak.Isaiah
leprVE.reading.chapverse = "(60:1-16)"
leprVE.reading.text = "Inuka ee Siyoni uangaze; maana mwanga unachomoza kwa ajili yako, utukufu wa Mwenyezi-Mungu unakuangaza. Tazama, giza litaifunika dunia, giza nene litayafunika mataifa; lakini wewe, Mwenyezi-Mungu atakuangazia, utukufu wake utaonekana kwako. Mataifa yataujia mwanga wako, wafalme waujia mwanga wa pambazuko lako. Inua macho utazame pande zote; wote wanakusanyika waje kwako. Wanao wa kiume watafika toka mbali, wanao wa kike watabebwa mikononi. Utaona na uso wako utang'ara, moyo wako utasisimka na kushangilia. Maana utajiri wa bahari utakutiririka, mali za mataifa zitaletwa kwako. Makundi ya ngamia yataifunika nchi yako, naam, ndama wa ngamia kutoka Midiani na Efa; wote kutoka Sheba watakuja. Watakuletea dhahabu na ubani, wakitangaza sifa za Mwenyezi-Mungu. Makundi ya kondoo wa Kedari yatakusanywa kwako, utaweza kuwatumia kondoo dume wa Nebayothi; utawatoa dhabihu inayokubalika madhabahuni pa Mungu, naye ataitukuza nyumba yake tukufu. Nani hao wanaopepea kama mawingu, kama njiwa wanaoruka kwenda viotani mwao? Ni meli zitokazo nchi za mbali, ziktanguliwa na meli za Tarshishi. Zinawaleta watoto wako, pamoja na fedha na dhahabu yao, kwa sifa ya Mwenyezi-Mungu, Mungu wako, kwa sifa ya Mungu, Mtukufu wa Israeli, maana amewafanya mtukuke. Mwenyezi-Mungu asema: \"Wageni watazijenga upya kuta zako, wafalme wao watakutumikia. Maana kwa hasira yangu nilikupiga, lakini kwa fadhili yangu nimekuhurumia. Malango yako yatakuwa wazi daima; usiku na mchana hayatafungwa, ili watu wakuletee utajiri wa mataifa, pamoja na wafalme wao katika maandamano. Kila ufalme au taifa lisilokutumikia litaangamia; mataifa hayo yatatokomezwa kabisa. Utaletewa fahari ya msitu wa Lebanoni: mbao za miberoshi, mivinje na misunobari, zitumike kupamba mahali pa maskani yangu; nami nitaparembesha hapo ninapokaa. Wazawa wa wale waliokudhulumu, watakuja na kukuinamia kwa heshima. Wote wale waliokudharau, watasujudu mbele ya miguu yako. Watakuita: 'Mji wa Mwenyezi-Mungu,' 'Siyoni, Mji wa Mtakatifu wa Israeli.' Wewe ulikuwa umeachwa na kuchukiwa, hakuna aliyependa hata kupitia kwako. Lakini sasa nitakufanya uwe na fahari milele, utakuwa mji wa furaha kizazi hata kizazi. Utaletewa chakula na watu wa mataifa, naam, wafalme watakupatia chakula bora. Hapo utatambua kuwa mimi Mwenyezi-Mungu ni Mwokozi wako; mimi Mwenye Nguvu wa Yakobo ni Mkombozi wako."

