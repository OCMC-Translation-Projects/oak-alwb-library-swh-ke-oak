A_Resource_Whose_Name = le.pr.me.r68_swh_KE_oak

leprVE.reading.title = ""
leprVE.reading.version = properties_swh_KE_oak.version.designation
leprVE.reading.book = bible_swh_KE_oak.Exodus
leprVE.reading.chapverse = "(33:11-23; 34: 4-6, 8)"
leprVE.reading.text = "Hivyo ndivyo Mwenyezi-Mungu alivyokuwa akiongea na Mose uso kwa uso, kama mtu na rafiki yake. Kisha Mose alirudi tena kambini. Naye kijana Yoshua mwana wa Nuni ambaye alikuwa mtumishi wake hakuondoka hemani. Mose akamwambia Mwenyezi-Mungu, \"Tazama! Wewe waniambia, 'Waongoze watu hawa,' lakini hujanijulisha ni nani utakayemtuma anisaidie. Hata hivyo umesema kwamba unanijua kwa jina na pia kwamba nimepata fadhili mbele yako. Sasa basi, nakusihi, kama kweli nimepata fadhili mbele yako, nionyeshe sasa njia zako, ili nipate kukujua na kupata fadhili mbele yako. Naomba ukumbuke pia kwamba taifa hili ni watu wako.\" Mungu akasema, \"Mimi mwenyewe nitakwenda pamoja nawe, na nitakupa faraja.\" Mose akasema, \"Kama wewe binafsi hutakwenda pamoja nami, basi, usituondoe mahali hapa. Maana nitajuaje kuwa nimepata fadhili mbele yako, mimi na watu wako kama usipokwenda pamoja nasi? Ukienda pamoja nasi itatufanya mimi na watu wako kuwa watu wa pekee miongoni mwa watu wote duniani.\" Mwenyezi-Mungu akamwambia Mose, \"Kwa kuwa umepata fadhili mbele yangu, nami nakujua kwa jina lako, jambo hili ulilolisema nitalifanya.\" Mose akasema, \"Nakusihi unionyeshe utukufu wako.\" Mwenyezi-Mungu akamjibu, \"Nitapita mbele yako na kukuonesha wema wangu wote nikilitangaza jina langu, 'Mwenyezi-Mungu.' Mimi nitamrehemu yule ninayependa kumrehemu, na kumhurumia yule ninayependa kumhurumia. Lakini hutaweza kuniona uso maana hakuna mwanadamu yeyote atakayeniona na kuishi.\" Kisha Mwenyezi-Mungu akamwambia Mose, \"Kuna mahali karibu nami ambapo utasimama juu ya mwamba; na utukufu wangu utakapokuwa unapita, nitakutia katika pango mwambani na kukufunika kwa mkono wangu, mpaka nitakapokuwa nimepita. Halafu nitauondoa mkono wangu nawe utaniona nyuma, lakini uso wangu hutauona.\" Mose aliondoka asubuhi na mapema, akapanda milima Sina, kama Mwenyezi-Mungu alivyomwamuru, akiwa na vile vibao viwili vya mawe mikononi mwake. Mwenyezi-Mungu akashuka katika wingu, akasimama pamoja na Mose, akalitaja jina lake, \"Mwenyezi-Mungu.\" Kisha Mwenyezi-Mungu akapita mbele ya Mose akitangaza tena, \"Mwenyezi-Mungu; mimi Mwenyezi-Mungu ni Mungu mwenye huruma na neema; si mwepesi wa hasira, ni mwingi wa fadhili na uaminifu.\" Mose akainama chini mara, akamwabudu Mungu."
