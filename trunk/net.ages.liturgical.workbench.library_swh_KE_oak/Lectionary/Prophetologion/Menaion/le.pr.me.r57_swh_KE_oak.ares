A_Resource_Whose_Name = le.pr.me.r57_swh_KE_oak

leprVE.reading.title = ""
leprVE.reading.version = properties_swh_KE_oak.version.designation
leprVE.reading.book = bible_swh_KE_oak.Isaiah
leprVE.reading.chapverse = "(40:1-5, 9; 41:17-18; 45:8; 48:20-21; 54:1)"
leprVE.reading.text = "Mungu wenu asema: \"Wafarijini watu wangu, nendeni mkawafariji. Semeni na wenyeji wa Yerusalemu kwa upole, waambeni kwamba utumwa wao umekwisha, wamesamehewa uovu wao. Mwenyezi-Mungu amewaadhibu maradufu kwa sababu ya dhambi zao zote.\" Sauti ya mtu anaita jangwani: \"Mtayarishieni Mwenyezi-Mungu njia, nyosheni barabara kuu kwa ajili ya Mungu wetu. Kila bonde litasawazishwa, kila mlima na kilima vitashushwa; ardhi isiyo sawa itafanywa sawa, mahali pa kuparuza patalainishwa. Kisha utukufu wa Mwenyezi-Mungu utafunuliwa, na watu wote pamoja watauona. Mwenyezi-Mungu mwenyewe ametamka hayo.\" \"Maskini na fukara wakitafuta maji wasipate, wakiwa wamekauka koo kwa kiu, mimi Mwenyezi-Mungu nitawajibu; mimi Mungu wa Israeli, sitawaacha. Nitabubujisha mito kwenye milima mikavu, na chemchemi katika mabonde. Nitaigeuza nyika kuwa bwawa la maji, na nchi kame kuwa chemchemi za maji.\" \"Enyi mbingu, nyesheni kutoka huko juu, mawingu na yadondoshe uadilifu; dunia na ifunike, ichipushe wokovu, na kuchanusha uadilifu pia! Mimi, Mwenyezi-Mungu nimefanya hayo.\" Semeni: \"Mwenyezi-Mungu amelikomboa taifa la mtumishi wake Yakobo.\" Alipowaongoza jangwani hawakuona kiu, aliwatiririshia maji kutoka mwambani, aliupasua mwamba maji yakabubujika. Mwenyezi-Mungu asema hivi: \"Imba kwa shangwe ewe uliye tasa, wewe ambaye hujapata kuzaa! Paaza sauti na kuimba kwa nguvu, wewe usiyepata kujifungua mtoto. Maana watoto wako wewe uliyeachwa watakuwa wengi kuliko wa aliye na mume."
