A_Resource_Whose_Name = le.pr.me.r65_swh_KE_oak

leprVE.reading.title = ""
leprVE.reading.version = properties_swh_KE_oak.version.designation
leprVE.reading.book = bible_swh_KE_oak.Kings1
leprVE.reading.chapverse = "(18:1, 17-46; 19:1-16)"
leprVE.reading.text = "Ikawa baada ya siku nyingi, mnamo mwaka wa tatu wa ukame, neno hili la Mwenyezi-Mungu likamjia Elia: \"Nenda ukajionyeshe kwa mfalme Ahabu, halafu nitanyesha mbua nchini.\" Ahabu alipomwona Elia, alisema, \"Kumbe kweli ni wewe, mtaabishaji wa Israeli?\" Elia akamjibu, \"Mtaabishaji wa Israeli si mimi, bali ni wewe na jamaa ya baba yako. Nyinyi mmekiuka amri za Mwenyezi-Mungu na kuabudu Mabaali. Sasa, uwakusanye watu wote wa Israeli mbele yangu huko mlimani Karmeli. Hali kadhalika, wakusanye wale manabii mia nne na hamsini wa Baali, na manabii mia nne wa Ashera mungu wa kike, ambao huhifadhiwa na malkia Yezebeli.\" Basi, Ahabu akawaita watu wote wa Israeli, akawakusanya na manabii wote kule mlimani Karmeli. Kisha, Elia akawakaribia watu hao, akawaambia, \"Mtasitasita na kuyumbayumba mioyoni mpaka lini? Ikiwa Mwenyezi-Mungu ndiye Mungu mfuateni; lakini ikiwa Baali ni Mungu, basi, mfuateni yeye.\" Lakini watu hawakumjibu neno lolote. Hapo, Elia akawaambia, \"Mimi tu ndiye peke yangu nabii wa Mwenyezi-Mungu niliyebaki, lakini manabii wa Baali wapo mia nne na hamsini. Haya! Leteni fahali wawili; manabii wa Baali wajichagulie fahali mmoja, wamchinje, wamkate vipandevipande na kumweka juu ya kuni, bila kuwasha moto. Nami pia nitamtwaa huyo fahali mwingine, nitamchinja na kumweka juu ya kuni bila kuwasha moto. Kisha, wao watamwomba mungu wao, nami nitamwomba Mwenyezi-Mungu. Mungu atakayejibu kwa kuleta moto, huyo ndiye Mungu wa kweli.\" Na hapo umati wote ukasema, \"Naam! Na iwe hivyo.\" Kisha, Elia akawaambia manabii wa Baali, \"Nyinyi ni wengi; basi anzeni. Jichagulieni fahali mtayarisheni na kumwomba mungu wenu, lakini msiwashe moto.\" Hao manabii wakamtwaa fahali wao waliyepewa, wakamtayarisha, kisha wakaanza kumlilia Baali kutoka asubuhi hadi adhuhuri, wakirukaruka na kuyumbayumba kuizunguka madhabahu waliyotengeneza wakisema: \"Ee Baali, utusikie!\" Lakini hapakutokea sauti yoyote, wala hakuna aliyewajibu. Ilipofika saa sita mchana, Elia akaanza kuwadhihaki akisema, \"Ombeni kwa sauti kubwa zaidi! Yeye ni mungu ati! Huenda ikawa amezama katika mawazo yake, amekwenda haja, au yumo safarini! Labda amelala, mnapaswa kumwamsha!\" Manabii hao wakapiga kelele zaidi, wakajikatakata wa visu na simi, kufuatana na desturi yao, hata wakabubujika damu. Wakaendelea kupiga makelele na kufanya kama wendawazimu hadi alasiri wakati wa kutoa dhabihu; lakini hakuna aliyewajibu wala kuwajali. Basi, Elia akawaambia watu, \"Sogeeni karibu nami.\" Wao wakamkaribia. Kisha Elia akaijenga upya madhabahu ya Mwenyezi-Mungu iliyokuwa imebomolewa. Alitwaa mawe kumi na mawili, hesabu ya makabila kumi na mawili yaliyopewa majina ya wana wa Yakobo ambaye Mwenyezi-Mungu alimwambia \"Jina lako litakuwa Israeli.\" Kwa mawe hayo, Elia alimjengea Mwenyezi-Mungu madhabahu, akachimba na mtaro kuizunguka madhabahu hiyo; mtaro uwezao kuchukua kama debe moja na nusu la nafaka. Kisha akapanga kuni vizuri, akamkata vipandevipande yule fahali, akaviweka juu ya kuni. Kisha akawaambia watu, \"Jazeni mitungi minne maji mkaimwagie dhabihu hii ya kuteketezwa pamoja na kuni.\" Wakafanya hivyo. Kisha akawaambia, \"Rudieni tena.\" Nao wakafanya hivyo mara ya pili. Naye akawaambia, \"Fanyeni hivyo tena mara ya tatu.\" Nao wakafanya hivyo. Maji yakatiririka chini pande zote za madhabahu, hata yakajaa mtaroni. Mnamo alasiri, wakati wa kutoa dhabihu, nabii Elia aliikaribia madhabahu, akaomba, \"Ee Mwenyezi-Mungu, Mungu wa Abrahamu, Isaka na Yakobo, waonyeshe watu leo hii kwamba wewe ndiwe Mungu wa Israeli, na kwamba mimi ni mtumishi wako na nimefanya mambo haya kwa amri yako. Unijibu, ee Mwenyezi-Mungu; unijibu ili watu hawa wajue kuwa wewe Mwenyezi-Mungu ndiwe Mungu, na kwamba umeigeuza mioyo yao wakurudie.\" Mara, Mwenyezi-Mungu akashusha moto, ukaiteketeza dhabihu hiyo ya kuteketezwa, kuni, mawe na vumbi, na kuyakausha maji yote mtaroni. Watu walipoona hayo, walianguka kifudifudi na kusema, \"Mwenyezi-Mungu ni Mungu; Mwenyezi-Mungu ni Mungu!\" Ndipo Elia akawaambia, \"Wakamateni manabii wote wa Baali. Msimwache hata mmoja wao atoroke!\" Basi, watu wakawakamata wote, naye Elia akawapeleka mtoni Kishoni, akawaulia huko. Baada ya hayo, Elia akamwambia mfalme Ahabu, \"Nenda ukale na kunywa. Nasikia kishindo cha mvua.\" Basi, Ahabu akaenda zake kula na kunywa; naye Elia akapanda juu ya kilele cha mlima Karmeli, na huko akainama hadi chini na kuuweka uso wake katikati ya magoti yake. Kisha akamwambia mtumishi wake, \"Sasa, nenda utazame upande wa baharini.\" Mtumishi akaenda, akatazama, kisha akarudi akasema, \"Hamna kitu.\" Elia akamwambia, \"Nenda tena mara saba.\" Mara ya saba, huyo mtumishi akarudi, akasema, \"Naona wingu dogo kama mkono wa mtu linatoka baharini.\" Elia akamwambia, \"Nenda umwambie mfalme Ahabu atayarishe gari lake la kukokotwa, ateremke, asije akazuiliwa na mvua.\" Muda haukupita mrefu mbingu zikatanda mawingu mazito, upepo ukavuma, pakanyesha mvua kubwa. Ahabu naye akapanda gari lake la kukokotwa, akarudi Yezreeli. Nguvu ya Mwenyezi-Mungu ikamjia Elia, naye akajifunga na kukaza joho lake, akakimbia na kumtangulia Ahabu kuingia mjini Yezreeli. Mfalme Ahabu alimsimulia mkewe Yezebeli mambo yote aliyofanya Elia na jinsi alivyowaua manabii wa Baali kwa upanga. Yezebeli akatuma mjumbe kwa Elia amwambie: \"Miungu waniulie mbali, nakuapia, ikiwa saa hizi kesho sitakuwa nimekufanya kama mmoja wa hao manabii.\" Elia akakimbilia mjini Beer-sheba mkoani Yuda, alikomwacha mtumishi wake, naye akatembea mwendo wa siku nzima kuingia jangwani. Basi, akafika, akaketi chini ya mti mmoja, mretemu. Hapo, akaomba afe, akisema, \"Imetosha! Siwezi tena. Ee Mwenyezi-Mungu, sasa utoe uhai wangu. Mimi si bora kuliko wazee wangu.\" Basi, Elia akalala chini ya mti huo, akashikwa na usingizi. Punde, malaika akaja, akamgusa na kumwambia, \"Amka ule.\" Elia alipotazama, akaona mkate uliookwa juu ya makaa, na chupa ya maji karibu na kichwa chake. Basi, akala, akanywa, akalala tena. Malaika wa Mwenyezi-Mungu akamjia tena mara ya pili, akamgusa na kumwambia, \"Amka ule, la sivyo safari itakuwa ngumu mno kwako.\" Elia akaamka, akala na kunywa. Kisha akatembea kwa nguvu ya chakula hicho mwendo wa siku arubaini, mchana na usiku, mpaka Horebu, mlima wa Mungu. Huko, akafika penye pango, akakaa humo. Mara neno la Mwenyezi-Mungu likamjia: \"Elia! Unafanya nini hapa?\" Naye akasema, \"Naona uchungu na wivu, ewe Mwenyezi-Mungu, Mungu wa majeshi, kwa sababu watu wa Israeli wamevunja agano lako, wakazibomoa madhabahu zako na kuwaua manabii wako kwa upanga; ni mimi tu niliyebaki, nami pia wananiwinda, waniue!\" Mwenyezi-Mungu akamwambia, \"Nenda ukasimame mlimani, mbele yangu mimi Mwenyezi-Mungu.\" Basi, Mwenyezi-Mungu akaapita na kuuvumisha upepo mkali ambao uliporomosha milima na kuvunja miamba. Lakini Mwenyezi-Mungu hakuwemo katika upepo huo. Upepo ukapita, kukawa na tetemeko la ardhi. Lakini Mwenyezi-Mungu hakuwemo katika tetemeko la ardhi. Tetemeko likapita, kukawa na moto. Lakini Mwenyezi-Mungu hakuwemo katika moto huo. Baada ya moto, pakatokea sauti ndogo, tulivu. Basi, Elia aliposikia sauti hiyo, alijifunika uso kwa joho lake, akatoka na kusimama mlangoni mwa pango. Hapo, akasikia sauti, \"Elia! Unafanya nini hapa?\" Naye akasema, \"Naona uchungu na wivu, ee Mwenyezi-Mungu, Mungu wa majeshi, kwa sababu watu wa Israeli wamevunja agano lako, wakazibomoa madhabahu zako na kuwaua manabii wako kwa upanga; ni mimi tu niliyebaki, nami pia wananiwinda waniue!\" Mwenyezi-Mungu akamwambia, \"Rudi kwa kupitia njia ya jangwani mpaka Damasko. Utakapofika, mpake Hazaeli mafuta awe mfalme wa Aramu. Naye Yehu, mwana wa Nimshi, mpake mafuta awe mfalme wa Israeli. Elisha, mwana wa Shafati, wa Abel-mehola, utampaka mafuta awe nabii mahali pako.\""
