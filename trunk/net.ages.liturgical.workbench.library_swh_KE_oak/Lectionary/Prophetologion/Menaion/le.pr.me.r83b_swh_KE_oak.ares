A_Resource_Whose_Name = le.pr.me.r83b_swh_KE_oak

leprVE.reading.title = ""
leprVE.reading.version = properties_swh_KE_oak.version.designation
leprVE.reading.book = bible_swh_KE_oak.Judges
leprVE.reading.chapverse = "(6:6, 11-24)"
leprVE.reading.text = "Waisraeli walidhoofishwa sana na Wamidiani hata wakamlilia Mwenyezi-Mungu awasaidie. Malaika wa Mwenyezi-Mungu akaenda, akaketi chini ya mwaloni wa Yoashi, Mwabiezeri, huko Ofra. Gideoni, mwana wa Yoashi, alikuwa anapura ngano ndani ya shinikizo la kusindikia zabibu ili Wamidiani wasimwone. Malaika wa Mwenyezi-Mungu akamtokea, akamwambia, \"Mwenyezi-Mungu yuko pamoja nawe, ewe shujaa.\" Gideoni akamwambia, \"Ee Bwana wangu, ikiwa Mwenyezi-Mungu yuko pamoja nasi, mbona mambo haya yote yametupata? Yako wapi matendo yake ya ajabu ambayo wazee wetu walitusimulia, wakisema: 'Mwenyezi-Mungu ndiye aliyetutoa nchini Misri.' Lakini sasa Mwenyezi-Mungu ametutupa na kututia mikononi mwa Wamidiani!\" Mwenyezi-Mungu akamgeukia, akamwambia, \"Nenda kwa uwezo ulio nao, ukaikomboe Israeli kutoka Wamidiani. Ni mimi ninayekutuma.\" Gideoni akamjibu, \"Tafadhali Bwana, nitawezaje kuikomboa Israeli? Ukoo wangu ndio dhaifu zaidi katika kabla ya Manase, na mimi mwenyewe ni mdogo kabisa katika jamaa yetu!\" Mwenyezi-Mungu akamwambia, \"Nitakuwa pamoja nawe; nawe utawaangamiza Wamidiani kana kwamba wangekuwa mtu mmoja.\" Gideoni akamwambia, \"Basi, ikiwa nimepata fadhili kwako, nionyeshe ishara ili nijue kuwa ni wewe kweli uliyezungumza nami. Nakuomba usiondoke hapa mpaka nitakaporudi na kukuletea zawadi yangu na kuiweka mbele yako.\" Naye akamjibu, \"Nitakaa hapa mpaka utakaporudi.\" Gideoni akaenda nyumbani mwake, akatayarisha mwanambuzi na mikate isiyotiwa chachu kutoka debe la unga; akatia nyama ndani ya kikapu na mchuzi ndani ya chungu, kisha akampelekea chini ya mwaloni, akampa. Malaika wa Mungu akamwambia, \"Chukua nyama na mikate isiyotiwa chachu uviweke juu ya mwamba huu. Halafu tia mchuzi juu ya mikate na nyama.\" Naye akafanya hivyo. Malaika wa Mwenyezi-Mungu akanyosha fimbo yake, akagusa nyama na mikate kwa ncha ya fimbo. Ghafla, moto ukatoka mwambani, ukateketeza nyama na mikate. Mara malaika wa Mwenyezi-Mungu akatoweka mbele yake. Ndipo Gideoni akatambua kwamba huyo alikuwa malaika wa Mwenyezi-Mungu; akasema, \"Ole wangu, ee Bwana Mwenyezi-Mungu, maana nimemwona malaika wako uso kwa uso.\" Lakini Mwenyezi-Mungu akamwambia, \"Amani iwe nawe! Usiogope, hutakufa.\" Gideoni akamjengea Mwenyezi-Mungu madhabahu huko na kuyaita, \"Mwenyezi-Mungu ni Amani.\" Madhabahu hiyo iko huko Ofra, mji wa Wabiezeri, mpaka leo."
