A_Resource_Whose_Name = le.pr.me.r66_swh_KE_oak

leprVE.reading.title = ""
leprVE.reading.version = properties_swh_KE_oak.version.designation
leprVE.reading.book = bible_swh_KE_oak.Kings1
leprVE.reading.chapverse = "(19:19-21; 2 Wafalme 2:1, 6-14)"
leprVE.reading.text = "Elia aliondoka, akamkuta Elisha, mwana wa Shafati, analima. Hapo, palikuwa na jozi kumi na mbili za ng'ombe wanalima, na jozi ya Elisha ilikuwa ya nyuma kabisa. Basi, Elia akavua joho lake na kumtupia. Hapo, Elisha akawaacha ng'ombe wake, wakamfuata Elia mbio na kumwambia, \"Niruhusu kwanza niende kumpa baba yangu na mama yangu busu la kwaheri, kisha nikufuate.\" Elia akamjibu, \"Nenda! Kwani nimekuzuia?\" Basi, Elisha akamwacha Elia, akairudia jozi yake ya ng'ombe, akawachinja ng'ombe hao na kuwapika akitumia miti ya nira kama kuni, akawapa watu, wakala. Kisha akaondoka, akamfuata Elia na kuwa mtumishi wake. Ikawa wakati ulipofika ambapo Mwenyezi-Mungu alitaka kumchukua Elia mbinguni katika upepo wa kisulisuli, Elia na Elisha walikuwa njiani, wakitoka Gilgali. Kisha Elia akamwambia Elisha, \"Tafadhali wewe kaa hapa; Mwenyezi-Mungu amenituma niende mtoni Yordani.\" Lakini Elisha akasema, \"Naapa kwamba kama Mwenyezi-Mungu aishivyo na kama wewe mwenyewe uishivyo sitakuacha.\" Basi, wakaenda pamoja. Manabii hamsini wakawafuata mpaka mtoni Yordani. Elia na Elisha wakasimama mbali kidogo. Elia akalivua vazi lake, akalikunja na kuyapiga maji, maji yakagawanyika katika sehemu mbili, nao wakavuka hadi ng'ambo ya pili, wakapitia mahali pakavu. Walipofika ng'ambo, Elia akamwambia Elisha, \"Niambie unalotaka nikufanyie kabla sijaondolewa kwako.\" Elisha akamwambia, \"Naomba sehemu maradufu ya roho yako.\" Elia akajibu, \"Ombi lako ni gumu, hata hivyo utakipokea kipawa changu hicho ikiwa utaniona wakati nitakapoondolewa kwako; lakini usiponiona, basi hutapewa.\" Walipokuwa wanatembea na kuongea, ghafla, gari la moto likatokea pamoja na farasi wa moto; likawatenganisha; naye Elia akachukuliwa mbinguni katika kisulisuli. Elisha alipoona tukio hilo akalia, \"Baba yangu, baba yangu! Gari la Israeli na wapandafarasi wake!\" Basi, Elisha hakumwona tena Elia. Ndipo Elisha alipoyashika mavazi yake na kuyararua vipande viwili. Kisha akaliokota vazi la Elia lililomwangukia, akarudi na kusimama ukingoni mwa mto Yordani. Akayapiga maji kwa vazi la Elia akisema, \"Yuko wapi Mwenyezi-Mungu, Mungu wa Elia?\" Alipoyapiga maji, yakagwanyika sehemu mbili, naye akavuka hadi ng'ambo."
