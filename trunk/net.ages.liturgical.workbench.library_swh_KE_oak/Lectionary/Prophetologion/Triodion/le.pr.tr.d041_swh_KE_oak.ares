A_Resource_Whose_Name = le.pr.tr.d041_swh_KE_oak

lemcVE.reading1.title = ""
lemcVE.reading1.version = ""
lemcVE.reading1.book = bible_swh_KE_oak.Genesis
lemcVE.reading1.chapverse = "(7:11-24, 8:1-3)"
lemcVE.reading1.text = "Noa alipokuwa na umri wa miaka mia sita, mnamo siku ya kumi na saba ya mwezi wa pili, siku hiyo chemchemi zote za vilindi vya ardhi zikabubujika maji, na madirisha ya mbinguni yakafunguka. Mvua ikanyesha nchini siku arubaini mchana na usiku. Siku hiyo hiyo mvua ilipoanza kunyesha, Noa, mkewe na wanawe, Shemu, Hamu na Yafethi, pamoja na wake zao, waliingia ndani ya safina. Waliingia wao wenyewe pamoja na aina zote za wanyama wa porini, aina zote za wanyama wafugwao, aina zote za wanyama watambaao na ndege wa kila aina. Wawili wawili kwa kila aina wa viumbe hai waliingia ndani ya safina pamoja na Noa. Kila aina yao waliingia dume na jie kama Mungu alivyomwamuru Noa. Kisha, Mwenyezi-Mungu akaufunga mlango wa safina nyuma yake Noa. Gharika ilidumu nchini kwa muda wa siku arubaini. Maji yakaongezeka na kuiinua safina, ikaelea juu ya ardhi. Maji yakaendelea kuongezeka zaidi nchini na safina ikaelea juu yake. Maji hayo yakawa mengi sana juu ya nchi, yakaifunika milima yote mirefu katika nchi. Yaliongezeka hata kuifunika milima kiasi cha mita saba na nusu. Viumbe wote hai katika nchi wakafa: ndege, wanyama wa kufugwa, wanyama wa porini, makundi ya viumbe wote katika nchi kavu na wanadamu wote; naam, kila kiumbe hai katika nchi kavu kilikufa. Mungu akaangamiza kila kiumbe kilichokuwa hai duniani: binadamu, wanyama, viumbe vitambaavyo na ndege wa angani. Vote viliangamizwa duniani. Noa tu ndiye aliyesalimika na wale waliokuwa pamoja naye ndani ya safina. Maji hayo yalidumu katika nchi siku mia moja na hamsini. Kisha Mungu akamkumbuka Noa na wanyama wote wa porini na wa kufugwa waliokuwa pamoja naye ndani ya safina. Basi, Mungu akavumisha upepo juu ya nchi, maji yakaanza kupungua. Chemchemi za maji ya vilindi na madirisha ya mbinguni yakaendelea kupungua polepole katika nchi. Baada ya siku mia moja na hamsini, maji yakawa yamepungua sana."

lemcVE.reading2.title = ""
lemcVE.reading2.version = ""
lemcVE.reading2.book = bible_swh_KE_oak.Proverbs
lemcVE.reading2.chapverse = "(10:1-22)"
lemcVE.reading2.text = "Hizi ni methali za Solomoni: Mtoto mwenye hekima ni furaha ya baba yake; lakini mtoto mpumbavu ni huzuni ya mama yake. Mali iliyopatikana kwa njia mbaya haifai, lakini uadilifu huokoa mtu kutoka kifo. Mwenyezi-Mungu hawaachi waadilifu wapate njaa, lakini huzipinga tamaa za waovu. Uvivu husababisha umaskini, lakini mkono wa mtu wa bidii hutajirisha. Mwenye busara hukusanya wakati wa mavuno, kulala wakati wa kuvuna ni aibu. Mwadilifu hujiletea baraka yeye mwenyewe, lakini kinywa cha mwovu kimesongwa na ukatili. Waadilifu hukumbukwa kwa baraka, lakini waovu watasahaulika kabisa. Mwenye hekima moyoni hutii amri, lakini mpumbavu aropokaye ataangamia. Aishiye kwa unyofu huishi salama, apotoshaye maisha yake atagunduliwa. Akonyezaye kwa nia mbaya huzusha taabu, lakini aonyaye kwa ujasiri huleta amani. Kinywa cha mwadilifu ni chemchemi ya uhai, lakini kinywa cha mwovu kimesongwa na ukatili. Chuki huzusha ugomvi, lakini upendo hufunika makosa yote. Kinywani mwa mwenye ufahamu mna hekima, lakini wasio na akili watachapwa viboko mgongoni. Wenye hekima huhifadhi maarifa, lakini kuropoka kwa mpumbavu huleta maangamizi haraka. Mali ya tajiri ndiyo ngome yake, umaskini wa maskini humletea maangamizi. Tuzo la mtu mwema ni uhai, lakini mwovu huishia katika dhambi. Anayekubali maonyo anaelekea kwenye uhai, lakini anayekataa kuonywa amepotoka. Amchukiaye mwingine kwa siri ni mnafiki, anayemsingizia mtu ni mpumbavu. Penye maneno mengi hapakosekani makosa, lakini anayeuzuia ulimi wake ana busara. Maneno ya mwadilifu ni kama fedha bora; akili ya mtu mwovu haina thamani yoyote. Maneno ya mwadilifu huwafaa watu wengi, lakini wapumbavu hufa kwa kukosa akili. Baraka za Mwenyezi-Mungu ndizo ziletazo fanaka, juhudi za mtu haziongezi hapo chochote."

lemcTE.reading1.title = ""
lemcTE.reading1.version = ""
lemcTE.reading1.book = bible_swh_KE_oak.Isaiah
lemcTE.reading1.chapverse = "(13:2-13)"
lemcTE.reading1.text = "Mungu asema: \"Twekeni bendera juu ya mlima usio na miti. Wapaazieni sauti askari, wapungieni watu mkono, waingie malango ya mji wa wakuu. Mimi nimewaamuru wateule wangu, nimewaita mashujaa wangu, hao wenye kunitukuza wakishangilia, waje kutekeleza lengo la hasira yangu.\" Sikilizeni kelele milimani kama za kundi kubwa la watu! Sikilizeni kelele za falme, na mataifa yanayokusanyika! Mwenyezi-Mungu wa majeshi analikagua jeshi linalokwenda vitani. Wanakuja kutoka nchi za mbali, wanatoka hata miisho ya dunia: Mwenyezi-Mungu na silaha za hasira yake anakuja kuiangamiza dunia. Lieni maana siku ya Mwenyezi-Mungu imekaribia; inakuja kama maafa kutoka kwa Mungu Mwenye Nguvu. Kwa hiyo mikono ya kila mtu italegea, kila mtu atakufa moyo. Watu watafadhaika, watashikwa na hofu na maumivu, watakuwa na uchungu kama mama anayejifungua. Watatazamana kwa mashaka, nyuso zao zitawaiva kwa haya. Siku ya Mwenyezi-Mungu inakuja, siku kali, ya ghadhabu na hasira kali. Itaifanya nchi kuwa uharibifu, itawaangamiza wenye dhambi wake. Nyota na vilimia vyake angani hazitaangaza: jua linapochomoza litakuwa giza, na mwezi hautatoa mwanga wake. Mwenyezi-Mungu asema hivi: \"Nitauadhibu ulimwengu kwa uovu wake, waovu kwa sababu ya makosa yao. Nitakikomesha kiburi cha wenye majivuno, na kuporomosha ubaradhuli wa watu katili. Nitawafanya watu kuwa wachahce kuliko dhahabu safi; binadamu watakuwa wachahce kuliko dhahabu ya Ofiri. Nitazitetemesha mbingu nayo nchi itatikisika katika misingi yake kwa sababu ya ghadhabu yangu Mwenyezi-Mungu siku ile ya hasira yangu kali.\""

