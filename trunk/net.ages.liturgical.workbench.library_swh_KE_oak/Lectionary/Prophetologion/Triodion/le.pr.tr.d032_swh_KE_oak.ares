A_Resource_Whose_Name = le.pr.tr.d032_swh_KE_oak

lemcVE.reading1.title = ""
lemcVE.reading1.version = ""
lemcVE.reading1.book = bible_swh_KE_oak.Genesis
lemcVE.reading1.chapverse = "(4:8-15)"
lemcVE.reading1.text = "Baadaye, Kaini alimwambia Abeli nduguye, \"Twende nje shambani.\" Basi, walipokuwa shambani, Kaini akamvamia Abeli nduguye, akamuua. Mwenyezi-Mungu akamwuliza Kaini, \"Ndugu yako Abeli yuko wapi?\" Kaini akamjibu, \"Mimi sijui! Je, mimi ni mlinzi wa ndugu yangu?\" Mwenyezi-Mungu akasema, \"Umefanya nini? Damu ya ndugu yako yanililia kutoka udongoni. Sasa wewe umelaaniwa! Hutailima tena ardhi yenye rutuba ambayo kama kinywa imeipokea damu ya nduguyo uliyemuua. Ukiilima ardhi haitakupatia tena mazao yake. Utakuwa mtu wa kutangatanga, asiye na makao maalumu duniani.\" Kaini akamwambia Mwenyezi-Mungu, \"Adhabu yangu ni kubwa mno; siwezi kuistahimili. Tazama, leo umenifukuza kutoka ardhi yenye rutuba na mbali nawe. Basi, nitakuwa mtu wa kutangatanga, asite na makao maalumu duniani, na yeyote atakayeniona ataniua.\" Lakini Mwenyezi-Mungu akamjibu, \"La, sivyo! Atakayekuua wewe Kaini atalipizwa mara saba.\" Basi, Mwenyezi-Mungu akamtia Kaini alama ya tahadhari, ili yeyote atakayemwona asimuue."

lemcVE.reading2.title = ""
lemcVE.reading2.version = ""
lemcVE.reading2.book = bible_swh_KE_oak.Proverbs
lemcVE.reading2.chapverse = "(5:1-15)"
lemcVE.reading2.text = "Mwanangu, sikia hekima yangu, tega sikio usikie elimu yangu. Ndipo utakapoweza kuhifadhi busara, na midomo yako izingatie maarifa. Mdomo wa mwanamke mpotovu ni mtamu kama asali, meneno yake ni laini kuliko mafuta; lakini hatimaye ni mchungu kama pakanga, ni mkali kama upanga wenye makali kuwili. Nyayo zake zaelekea chini mautini, hatua zake zaenda kuzimu. Yeye haijali njia ya uhai, njia zake ni za kutangatanga, wala hajui. Sasa enyi wanangu, nisikilizeni, wala msisahau maneno ya kinywa changu. Iepushe njia yako mbali naye, wala usiukaribie mlango wa nyumba yake. Usije ukawapa wengine heshima yako, na wakatili miaka yako; wageni wasije wakajishibisha kwa mali yako, na jasho lako likaishia nyumbani kama mgeni. Mwishoni mwa maisha yako utaomboleza wakati mwili wako utakapoangamizwa. Hapo utasema, \"Jinsi gani nilivyochukia nidhamu, na kudharau maonyo moyoni mwangu! Sikuisikiliza sauti ya waalimu wangu, wala kuwategea sikio wakufunzi wangu. Sasa niko karibu kuangamia kabsia mbali na jumuiya ya watu.\" Mkeo ni kama kisima cha maji safi: Kunywa maji ya kisima chako mwenyewe."

lemcTE.reading1.title = ""
lemcTE.reading1.version = ""
lemcTE.reading1.book = bible_swh_KE_oak.Isaiah
lemcTE.reading1.chapverse = "(5:16-25)"
lemcTE.reading1.text = "Mwenyezi-Mungu wa majeshi atatukuzwa. Yeye huonesha ukuu wake kwa matendo yake ya haki, kwa kuwahukumu watu wake. Wanakondoo, wanambuzi na ndama watapata malisho yao kwenye magofu ya miji yao, kana kwamba hizo ni sehemu za malisho yao. Ole wao wanaoburuta uovu kama kwa kamba; wanaokokota dhambi kama kwa kamba za mkokoteni. Wanasema: \"Mwache Mwenyezi-Mungu afanye haraka, tunataka kuyaona aliyosema atayafanya! Mtakatifu wa Israeli na atimizie kusudi lake. Hebu na tuone ana mipango gani!\" Ole wao wanaosema uovu ni wema na wema ni uovu. Giza wanasema ni mwanga na mwanga wanasema ni giza. Kichungu wanasema ni kitamu na kitamu wanakiona kuwa kichungu. Ole wao wanaojiona kuwa wenye hekima, ambao wanajiona kuwa wenye akili. Ole wao mabingwa wa kunywa divai, hodari sana wa kuchanganya vileo. Kwa hongo kidogo wanawaachilia wenye hatia na kuwanyima wasio na hatia haki yao. Kwa hiyo, kama mtoto uteketezavyo nyasi, kama majani yateketeavyo katika mwali wa moto, ndivyo na mizizi yao itakavyooza, na maua yao yatakavyopeperushwa juu kama vumbi. Maana wameiacha sheria ya Mwenyezi-Mungu wa majeshi, wamedharau neno la yule Mtakatifu wa Israeli. Kwa hiyo hasira ya Mwenyezi-Mungu iliwawakia watu wake, akaunyosha mkono wake dhidi yao, akawachapa, hata milima ikatetemeka, maiti zao zikawa kama takataka katika barabara za mji. Hata hivyo, hasira yake haikutulia, mkono wake bado ameunyosha kuwaadhibu."

