A_Resource_Whose_Name = le.pr.tr.d058_swh_KE_oak

lemcTE.reading1.title = ""
lemcTE.reading1.version = ""
lemcTE.reading1.book = bible_swh_KE_oak.Isaiah
lemcTE.reading1.chapverse = "(48:17-22, 49:1-4)"
lemcTE.reading1.text = "Mwenyezi-Mungu, Mtakatifu wa Israeli, Mkombozi wako, asema hivi: \"Mimi ndimi Mwenyezi-Mungu, Mungu wako, ninayekufundisha kwa faida yako, ninayekuongoza katika njia unayotakiwa kwenda. Laiti ungalizitii amri zangu! Hapo baraka zingekutiririkia kama mto, ungepata fanaka kwa wingi kama mawimbi ya bahari. Wazawa wako wangekuwa wengi kama mchanga, naam, wangekuwa wengi kama chembe za mchanga. Jina lao kamwe lisingaliondolewa, kumbukumbu lao halingalitoweka mbele yangu.\" Sasa, ondokeni Babuloni! Kimbieni kutoka Kaldayo! Tangazeni jambo hili kwa sauti za shangwe, enezeni habari zake kila mahali duniani. Semeni: \"Mwenyezi-Mungu amelikomboa taifa la mtumishi wake Yakobo.\" Alipowaongoza jangwani hawakuona kiu, aliwatiririshia maji kutoka mwambani, aliupasua mwamba maji yakabubujika. Lakini Mwenyezi-Mungu asema hivi: \"Watu waovu sitawapa amani.\" Nisikilizeni, enyi nchi za mbali, tegeni sikio, enyi watu wa mbali! Mwenyezi-Mungu aliniita kabla sijazaliwa, alitaja jina langu nikiwa tumboni mwa mama yangu. Aliyapa ukali maneno yangu kama upanga mkali, alinificha katika kivuli cha mkono wake; aliufanye ujumbe wangu mkali kama ncha ya mshale, akanificha katika podo lake. Aliniambia, \"Wewe ni mtumishi wangu; kwako, Israeli, watu watanitukuza.\" Lakini mimi nikafikiri, \"Nimeshughulika bure, nimetumia nguvu zangu bure kabisa.\" Hata hivyo, Mwenyezi-Mungu atanipa haki yangu; tuzo la kazi yangu liko kwa Mungu."

