A_Resource_Whose_Name = le.pr.tr.d024_swh_KE_oak

lemcVE.reading1.title = ""
lemcVE.reading1.version = ""
lemcVE.reading1.book = bible_swh_KE_oak.Genesis
lemcVE.reading1.chapverse = "(1:1-13)"
lemcVE.reading1.text = "Hapo mwanzo, Mungu aliumba mbingu na dunia. Dunia ilikuwa bila umbo na tupu. Giza lilikuwa limefunika vilindi vya maji na roho ya Mungu ilikuwa ikitanda juu ya maji. Mungu akasema, \"Mwanga uwe,\" mwanga ukawa. Mungu akauona mwanga kuwa ni mwema. Kisha Mungu akautenganisha mwanga na giza, mwanga akauita \"Mchana\" na giza akaliita \"Usiku.\" Ikawa jioni, ikawa asubuhi; siku ya kwanza. Mungu akasema, \"Anga liwe katikati ya maji, liyatenge maji sehemu mbili.\" Mungu akalifanya anga, akayatenga maji yaliyo juu ya anga na yale yaliyo chini ya anga hilo. Ikawa hivyo. Mungu akaliita anga \"Mbingu.\" Ikawa jioni, ikawa asubuhi; siku ya pili. Mungu akasema, \"Maji yaliyo chini ya mbingu na yakusanyike mahali pamoja, nchi kavu itokee.\" Ikawa hivyo. Mungu akapaita mahali pakavu \"Nchi\" na kusanyiko la maji akaliita \"Bahari.\" Mungu akaona kuwa ni vyema. Kisha Mungu akasema, \"Ardhi na ioteshe mimea: mimea izaayo mbegu, na miti izaayo matunda yenye mbegu.\" Ikawa hivyo. Basi, ardhi ikaotesha mimea izaayo mbegu kwa jinsi yake, na miti izaayo matunda yenye mbegu kwa jinsi yake. Mungu akaona kuwa ni vyema. Ikawa jioni, ikawa asubuhi; siku ya tatu."

lemcVE.reading2.title = ""
lemcVE.reading2.version = ""
lemcVE.reading2.book = bible_swh_KE_oak.Proverbs
lemcVE.reading2.chapverse = "(1:1-20)"
lemcVE.reading2.text = "Hizi ni methali za Solomoni mfalme wa Israeli, mwana wa Daudi. Methali hizi zawapatia watu hekima na nidhamu; zawafanya waelewe maneno ya busara, zawapatia kuwa na nidhamu, utaratibu, uadilifu, haki na kutenda kwa usawa. Huwapatia wajinga werevu na vijana maarifa na hadhari. Mwenye hekima azisikie na kuongeza elimu yake, naye mwenye busara apate mwongozo. Mtu aelewe methali na mifano, maneno ya wenye hekima na vitendawili vyao. Kumcha Mwenyezi-Mungu ni msingi wa maarifa, lakini wapumbavu hudharau hekima na adabu. Mwanangu, sikiliza mwongozo wa baba yako, wala usiyapuuze mafundisho ya mama yako; hayo yatakupamba kilemba kichwani pako, kama mkufu shingoni mwako. Mwanangu, usikubali kushawishiwa na wenye dhambi. Wakisema: \"Twende tukamvizie mtu na kumuua; njoo tukawashambulie wasio na hatia! Tutawameza kama Kuzimu wakiwa hai, watakuwa kama wale washukao Shimoni. Tutajitwalia mali zote za thamani, nyumba zetu tutazijaza nyara. Njoo ushirikiane nasi, vyote tutakavyopata tutagawana.\" Wewe mwanangu usiandamane nao, uzuie mguu wako usifuatane nao. Maana wako wako mbioni kutenda maovu, haraka zao zote ni za kumwaga damu. Mtego utegwao huku ndege anaona, mtego huo wategwa bure. Wao huvizia na kujiangamiza wao wenyewe, hutega mtego wa kujinasa wao wenyewe. Ndivyo zilivyo njia za waishio kwa ukatili; ukatili huyaangamiza maisha ya wakatili. Hekima huita kwa sauti barabarani, hupaza sauti yake sokoni."

lemcTE.reading1.title = ""
lemcTE.reading1.version = ""
lemcTE.reading1.book = bible_swh_KE_oak.Isaiah
lemcTE.reading1.chapverse = "(1:19-31, 2:1-3)"
lemcTE.reading1.text = "\"Mkiwa tayari kunitii, mtakula mazao mema ya nchi. Lakini mkikaidi na kuniasi, mtaangamizwa kwa upanga. Mimi Mwenyezi-Mungu nimesema.\" Jinsi gani mji uliokuwa mwaminifu sasa umegeuka kuwa kabaha! Wakati mmoja haki ilitawala humo, lakini sasa umejaa wauaji. Fedha yenu imekuwa takataka; divai yenu imechanganyika na maji. Viongozi wako ni waasi; wanashirikiana na wezi. Kila mmoja anapenda hongo, na kukimbilia zawadi. Hawawatetei yatima, haki za wajane si kitu kwao. Kwa hiyo asema Bwana Mwenyezi-Mungu, Mwenye Nguvu wa Israeli: \"Nitawamwagia adui zangu hasira yangu, nitawalipiza kisasi wapinzani wangu. Nitanyosha mkono wangu dhidi yenu; nitayeyusha uchafu wenu kabisa, na kuondoa takataka yenu yote. Nitawapeni waamuzi wenu kama kwanza na washauri wenu kama pale awali. Ndipo Yerusalemu utakapoitwa 'Mji wa Uadilifu,' utaitwa 'Mji Mwaminifu.'\" Mji Siyoni utakombolewa kwa haki, uadilifu utawaokoa watakaotubu humo. Lakini waasi na wenye dhambi wote wataangamizwa pamoja; wanaomwacha Mwenyezi-Mungu watateketezwa. Mtaionea aibu hiyo mialoni mliyoipenda sana; mtafadhaika kwa sababu ya bustani mlizofurahia. Mtakuwa kama mwaloni unaonyauka majani; kama shamba lisilo na maji. Wenye nguvu watakuwa kama majani makavu, matendo yao yatakuwa kama cheche za moto. Watateketea pamoja na matendo yao, wala hapatakuwa na mtu wa kuwaokoa. Neno alilopewa Isaya, mwana wa Amozi, kuhusu Yuda na Yerusalemu. Siku zijazo mlima wa nyumba ya Mwenyezi-Mungu utaimarishwa kupita milima yote, utainuliwa juu ya vilima vyote. Mataifa yote yatamiminika huko, watu wengi wataujia na kusema, \"Njoni tupande mlima wa Mwenyezi-Mungu, twende nyumbani kwa Mungu wa Yakobo, apate kutufundisha njia zake, nasi tuishi kadiri ya mwongozo wake.\""

