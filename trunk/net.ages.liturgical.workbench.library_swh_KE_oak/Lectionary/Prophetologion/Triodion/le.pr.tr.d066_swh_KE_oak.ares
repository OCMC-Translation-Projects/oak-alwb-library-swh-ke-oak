A_Resource_Whose_Name = le.pr.tr.d066_swh_KE_oak

lemcVE.reading1.title = ""
lemcVE.reading1.version = ""
lemcVE.reading1.book = bible_swh_KE_oak.Exodus
lemcVE.reading1.chapverse = "(1:1-20)"
lemcVE.reading1.text = "Haya ndiyo majina ya wana wa Israeli, ambao walikwenda Misri, kila mmoja na jamaa yake: Reubeni, Simeoni, Lawi, Yuda, Isakari, Zebuluni, Benyamini, Dani, Naftali, Gadi na Asheri. Wazawa wote wa Yakobo walikuwa watu sabini. Wakati huo Yosefu alikuwa amekwisha tangulia kukaa huko Misri. Baadaye, Yosefu alifariki, hali kadhalika ndugu zake na kizazi kile chote. Lakini wazawa wa Israeli waliongezeka sana, wakawa wengi na wenye nguvu mno, wakaenea kila mahali nchini Misri. Basi, akatokea mfalme mwingine huko Misri ambaye hakumjua Yosefu. Naye akawaambia watu wake, \"Tazameni jinsi Waisraeli walivyo wengi na wenyi nguvu kuliko sisi. Ni lazima tutafute hila ya kuwapunguza na kuzuia wasiongezeke; la sivyo, kama vita vikitokea watajiunga na adui zetu na kuitoroka nchi.\" Basi, Wamisri wakawateua wanyapara wawasimamie Waisraeli na kuwatesa kwa kazi ngumu. Waisraeli wakafanya kazi na kumjengea Farao miji ya kuwekea akiba, Pithomu na Ramesesi. Lakini kadiri walivyoteswa ndivyo Waisraeli walivyozidi kuongezeka na kuenea nchini. Hivyo Wamisri wakawaogopa sana watu wa Israeli. Basi, Wamisri wakawatumikisha Waisraeli kikatili, wakayafanya maisha yao kuwa magumu kwa kazi ngumu ya kutengeneza chokaa na kufyatua matofali, na kazi zote za shambani. Katika kazi hizo zote, Waisraeli walitumikishwa kwa ukatili. Kisha, mfalme wa Misri akawaambia wakunga wa Misri, Shifra na Pua, ambao waliwahudumia wanawake Waebrania, \"Mnapowahudumia wanawake Waebrania wanapojifungua, ikiwa mtoto anayezaliwa ni wa kiume, mwueni. Lakini ikiwa ni wa kike, mwacheni aishi.\" Lakini kwa kuwa wakunga hao walimcha Mungu, hawakufanya kama walivyoamriwa na mfalme wa Misri, bali waliwaacha watoto wa kiume wa Waisraeli waishi. Basi, mfalme wa Misri akawaita wakunga hao, akawauliza, \"Kwa nini mmefanya hivyo? Mbona mmewaacha watoto wa kiume waishi?\" Wao wakamjibu Farao, \"Wanawake wa Waebrania si sawa na wanawake Wamisri. Wao ni hodari; kabla mkunga hajafika, wao huwa wamekwisha jifungua.\" Basi, Mungu akawajalia mema wakunga hao, nao Waisraeli wakazidi kuongezeka na kuwa na nguvu sana."

lemcVE.reading2.title = ""
lemcVE.reading2.version = ""
lemcVE.reading2.book = bible_swh_KE_oak.Job
lemcVE.reading2.chapverse = "(1:1-12)"
lemcVE.reading2.text = "Palikuwa na mtu mmoja nchini Usi, aitwaye Yobu. Mtu huyo alikuwa mwema na mnyofu; mtu mcha Mungu na mwenye kuepukana na uovu. Yobu alikuwa na watoto saba wa kiume na watatu wa kike; alikuwa na mali kondoo elfu saba, ngamia elfu tatu, jozi mia tano ya ng'ombe na punda jike mia tano; na watumishi wengi sana; yeye alikuwa mashuhuri kuliko watu wote huko mashariki. Mara kwa mara, wanawe Yobu walifanya karamu nyumbani kwa kila mmoja wao kwa zamu; waliwaalika dada zao kula na kunywa pamoja nao. Kila baada ya karamu, Yobu aliwaita ili awatakase. Aliamka asubuhi na mapema baada ya karamu, akatoa dhabihu za kuteketezwa kwa ajili ya kila mmoja wao kwani aliwaza, \"Huenda wanangu wametenda dhambi na kumtukana Mungu mioyoni mwao.\" Basi, ikatukia siku moja malaika wa Mungu walikwenda kukutana mbele ya Mwenyezi-Mungu, naye Shetani, akajitokeza pia pamoja yao. Mwenyezi-Mungu akamwuliza Shetani, \"Umetoka wapi wewe?\" Naye Shetani akamjibu Mwenyezi-Mungu, \"Nimetoka kutembeatembea na kuzungukazunguka duniani.\" Mwenyezi-Mungu akamwambia Shetani, \"Bila shaka umemtambua mtumishi wangu Yobu. Duniani kote hamna mwingine aliye kama yeye. Yeye ni mtu mnyofu, mcha Mungu na mwenye kujiepusha na uovu.\" Shetani akamjibu Mwenyezi-Mungu, \"Je, Yobu anamcha Mwenyezi-Mungu bure? Je, si dhahiri kwamba wewe unamlinda pande zote pamoja na jamaa yake na kila kitu alicho nacho? Wewe umembariki na mali yake imeongezeka katika nchi. Lakini sasa, hebu nyosha tu mkono wako uiguse mali yake kama hutaona akikutukana waziwazi!\" Mwenyezi-Mungu akamwambia Shetani, \"Haya, waweza kufanya chochote uwezacho juu ya mali yake; ila tu yeye mwenyewe usimguse.\" Basi, Shetani akaondoka mbele ya Mwenyezi-Mungu."

lemcTE.reading1.title = ""
lemcTE.reading1.version = ""
lemcTE.reading1.book = bible_swh_KE_oak.Ezekiel
lemcTE.reading1.chapverse = "(1:21-28)"
lemcTE.reading1.text = "Viumbe hao walipokwenda, magurudumu nayo yalikwenda; waliposimama, nayo yalisimama; walipoinuka juu kutoka ardhini, magurudumu nayo yaliinuka pamoja nao. Maana roho ya hao viumbe hai ilikuwa katika magurudumu hayo. Juu ya vichwa vya hao viumbe hai kulikuwa na kitu mfano wa anga, kinang'aa kama kioo. Chini ya kitu hicho walisimama hao viumbe hai; mabawa mawili ya hao viumbe yalikuwa yamekunjuliwa kuelekeana, na kwa mabawa mengine mawili walifunika miili yao. Walipokuwa wanakwenda, nilisikia sauti ya mabawa yao; sauti ya mvumo huo ilikuwa kama ile ya maji mengi, kama sauti ya ngurumo kutoka kwa Mungu wa majeshi, na kama kelele ya jeshi kubwa. Waliposimama, walikunja mabawa yao. Nilisikia sauti kutoka juu ya kitu kile kama anga kilichokuwa juu ya vichwa vyao. Juu ya kitu hicho niliona kitu kama kiti cha enzi chenye rangi ya samawati. Juu yake aliketi mmoja anayefanana na binadamu. Sehemu ya juu ya mwili wake iling'aa kama shaba, kama moto uliozunguka pande zote; sehemu ya chini ya mwili wake ilikuwa kama moto nayo ilizungukwa na mng'ao ulioonekana kama upinde wakati wa mvua. Ndivyo ulivyoonekana mfano wa utukufu wa Mwenyezi-Mungu."

