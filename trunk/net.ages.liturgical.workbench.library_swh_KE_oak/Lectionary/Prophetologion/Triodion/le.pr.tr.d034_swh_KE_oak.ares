A_Resource_Whose_Name = le.pr.tr.d034_swh_KE_oak

lemcVE.reading1.title = ""
lemcVE.reading1.version = ""
lemcVE.reading1.book = bible_swh_KE_oak.Genesis
lemcVE.reading1.chapverse = "(5:1-24)"
lemcVE.reading1.text = "Ifuatayo ni orodha ya wazawa wa Adamu. Wakati Mungu alipomwumba binadamu, alimuumba kwa mfano wake. Aliwaumba mwanamume na mwanamke, kisha akawabariki na kuwapa jina \"Binadamu.\" Adamu alipokuwa na umri wa miaka mia moja na thelathini, alipata mtoto aliyefanana naye, na mwenye sura kama yake; akamwita Sethi. Baada ya kumzaa Sethi, Adamu aliishi miaka mia nane, na kupata watoto wengine wa kiume na wa kike. Adamu alifariki akiwa na umri wa miaka mia tisa na thelathini. Wakati Sethi alipokuwa na umri wa miaka mia moja na mitano, alimzaa Enoshi. Baada ya kumzaa Enoshi, Sethi aliishi miaka mia nane na saba, na kupata watoto wengine wa kiume na wa kike. Sethi alifariki akiwa na umri wa miaka mia tisa kumi na miwili. Wakati Enoshi alipokuwa na umri wa miaka tisini, alimzaa Kenani. Baada ya kumzaa Kenani, Enoshi aliishi miaka mia nane na mitano, na kupata watoto wengine wa kiume na wa kike. Enoshi alifariki akiwa na umri wa miaka mia tisa na mitano. Wakati Kenani alipokuwa na umri wa miaka sabini, alimzaa Mahalaleli. Baada ya kumzaa Mahalaleli, Kenani aliishi miaka mia nane na arubaini, na kupata watoto wengine wa kiume na wa kike. Kenani alifariki akiwa na umri wa miaka mia tisa na kumi. Wakati Mahalaleli alipokuwa na umri wa miaka sitini na mitano, alimzaa Yaredi. Baada ya kumzaa Yaredi, Mahalaleli aliishi miaka mia nane na thelathini, na kupata watoto wengine wa kiume na wa kike. Mahalaleli alifariki akiwa na umri wa miaka mia nane tisini na mitano. Wakati Yaredi alipokuwa na umri wa miaka mia moja sitini na miwili, alimzaa Hanoki. Baada ya kumzaa Hanoki, Yaredi aliishi miaka mia nane, na kupata watoto wengine wa kiume na wa kike. Yaredi alifariki akiwa na umri wa miaka mia tisa sitini na miwili. Wakati Hanoki alipokuwa na umri wa miaka sitini na mitano, alimzaa Methusela. Hanoki alikuwa mcha Mungu. Baada ya kumzaa Methusela, Hanoki aliishi miaka mia tatu, na kupata watoto wengine wa kiume na wa kike. Hanoki aliishi miaka mia tatu sitini na mitano. Alikuwa mcha Mungu, akatoweka, kwa maana Mungu alimchukua."

lemcVE.reading2.title = ""
lemcVE.reading2.version = ""
lemcVE.reading2.book = bible_swh_KE_oak.Proverbs
lemcVE.reading2.chapverse = "(6:3-20)"
lemcVE.reading2.text = "Ujue kwamba uko chini ya mamlaka ya mwenzio, lakini mwanangu, ukitaka kujiokoa, basi fanya hivi: Mwendee mtu huyo mara moja umsihi akupe uhuru wako. Jitahidi usiache macho yako yapate usingizi, wala kope za macho yako zisinzie. Jiokoe kwa kujitoa katika mtego huo, mithili ya paa ama ndege amtorokavyo mwindaji. Ewe mvivu! Hebu ukamchungulie sisimizi, fikiria namna yake ya kuishi ukapate hekima. Sisimizi hana kiongozi, ofisa, wala mtawala; lakini hujiwekea chakula wakati wa kiangazi, hujikusanyia akiba wakati wa mavuno. Ewe mvivu, utalala hapo mpaka lini? Utaamka lini katika usingizi wako? Wasema: \"Acha nilale kidogo tu, acha nisinzie kidogo! Niache nikunje mikono nipumzike kidogo!\" Wakati huo umaskini utakuvamia kama mnyang'anyi, ufukara utakufuata kama jambazi. Mtu mwovu, mtu asiyefaa kitu, huzururazurura akisema maneno mapotovu. Hukonyeza jicho kuwakosesha wengine, huparuza kwa nyayo, na kuashiria watu kwa vidole. Akiwa amejaa ulaghai moyoni hutunga maovu, huzusha ugomvi kila mahali. Kutokana na hayo maafa yatamvamia ghafla, ghafla atadhurika vibaya asiweze kupona tena. Kuna vitu sita anavyochukia Mwenyezi-Mungu; naam, vitu saba ambavyo ni chukizo kwake: Macho ya kiburi, ulimi mdanganyifu, mikono unayoua wasio na hatia, moyo unaopanga mipango miovu, miguu iliyo mbioni kutenda maovu, shahidi wa uongo abubujikaye uongo, na mtu achocheaye fitina kati ya ndugu. Mwanangu, shika maagizo ya baba yako, wala usisahau mafundisho ya mama yako."

lemcTE.reading1.title = ""
lemcTE.reading1.version = ""
lemcTE.reading1.book = bible_swh_KE_oak.Isaiah
lemcTE.reading1.chapverse = "(7:1-14)"
lemcTE.reading1.text = "Wakati mfalme Ahazi mwana wa Yothamu na mjukuu wa Uzia alipokuwa anatawala Yuda, Resini mfalme wa Aramu na Peka mwana wa Remalia, mfalme wa Israeli, waliushambulia mji wa Yerusalemu, lakini hawakuweza kuuteka. Mfalme wa Yuda alipopata habari kwamba Waashuru wanashirikiana na Waisraeli, yeye pamoja na watu wote wa Yuda waliogopa na kutetemeka kama miti inayotikiswa na upepo. Mwenyezi-Mungu akamwambia Isaya, \"Mchukue mwanao, Shearyashubu, uende kukutana na mfalme Ahazi. Utamkuta barabarani mahali wanapofanyia kazi watengenezaji nguo, mwisho wa mfereji uletao maji kutoka bwawa la juu. Mwambie awe macho, atulie na asiogope wala asife moyo, kwa sababu ya hasira kali ya mfalme Resini wa Ashuru, na ya mwana wa Remalia. Hao wawili ni kama tu moshi wa kuni zinazozimika. Waashuru, kadhalika na Peka pamoja na jeshi la Efraimu wamefanya mpango mbaya dhidi yako. Wamesema, 'Twende kuivamia nchi ya Yuda, tuwatie watu hofu, tuitwae nchi na kumtawaza mwana wa Tabeeli awe mfalme wao.' Lakini mimi Bwana Mwenyezi-Mungu nasema hivi: Jambo hilo halitafaulu kamwe. Kwani mji mkuu wa Aramu ni Damasko, na huyo Resini ni mkuu wa Damasko tu. Mji mkuu wa Efraimu ni Samaria, na mwana wa Remalia ni mkuu wa Samaria tu. Mnamo miaka sitini na mitano utawala wa Efraimu utavunjwa; Efraimu halitakuwa taifa tena. Kama kutaamini hutaimarika.\" Tena Mwenyezi-Mungu akamwambia Ahazi, \"Mwombe Mwenyezi-Mungu, Mungu wako, akupe ishara; iwe ni kutoka chini kuzimu au juu mbinguni.\" Ahazi akajibu, \"Sitaomba ishara! Sitaki kumjaribu Mwenyezi-Mungu.\" Basi, Isaya akamjibu, \"Sikiliza basi, enyi watu wa ukoo wa Daudi! Je, haitoshi kuwachosha watu hata sasa mnataka kumchosha Mungu wangu pia? Haya basi, Bwana mwenyewe atawapa ishara.\""

