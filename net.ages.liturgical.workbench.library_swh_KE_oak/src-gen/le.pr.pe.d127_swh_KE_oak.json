{'id_' : 'le|pr|pe|d127_swh_KE_oak|lemcVE|reading1|title', 'text' : ''}
{'id_' : 'le|pr|pe|d127_swh_KE_oak|lemcVE|reading1|version', 'text' : ''}
{'id_' : 'le|pr|pe|d127_swh_KE_oak|lemcVE|reading1|book', 'text' : 'Isaya'}
{'id_' : 'le|pr|pe|d127_swh_KE_oak|lemcVE|reading1|chapverse', 'text' : '(43:9-14)'}
{'id_' : 'le|pr|pe|d127_swh_KE_oak|lemcVE|reading1|text', 'text' : 'Bwana asema hivi: "Mataifa yote na yakusanyike, watu wote na wakutane pamoja. Nani kati ya miungu yao awezaye kutangaza yatakayotukia? Nani awezaye kutonesha yanayotukia sasa? Wawalete mashahidi wao kuthibitisha kwamba walifanya hivyo. Waache wasikilize na kusema, 'Ilikuwa kweli.'" Mwenyezi-Mungu asema hivi: "Nyinyi Waisraeli ni mashahidi wangu; niliwachagua muwe watumishi wangu, mpate kunijua na kuniamini, kwamba ndimi peke yangu Mungu. Kabla yangu hajapata kuwapo mungu mwingine, wala hatakuwapo mungu mwingine. Mimi peke yangu ndimi Mwenyezi-Mungu, hakuna mkombozi mwingine ila mimi. Nilitangaza yale ambayo yangetukia, kisha nikaja na kuwakomboa. Hakuna mungu mwingine aliyewahi kufanya hivyo, nanyi ni mashahidi wangu. Mimi ni Mungu na nitakuwa Mungu daima. Hakuna awezaye kuiepa nguvu yangu; hakuna awezaye kupinga ninayofanya." Mwenyezi-Mungu, Mkombozi wenu, Mtakatifu wa Israeli, asema hivi.'}
{'id_' : 'le|pr|pe|d127_swh_KE_oak|lemcVE|reading2|title', 'text' : ''}
{'id_' : 'le|pr|pe|d127_swh_KE_oak|lemcVE|reading2|version', 'text' : ''}
{'id_' : 'le|pr|pe|d127_swh_KE_oak|lemcVE|reading2|book', 'text' : 'Hekima ya Solomoni'}
{'id_' : 'le|pr|pe|d127_swh_KE_oak|lemcVE|reading2|chapverse', 'text' : '(3:1-9)'}
{'id_' : 'le|pr|pe|d127_swh_KE_oak|lemcVE|reading2|text', 'text' : 'Watu wanyofu wako mikononi mwa Mungu, mateso yoyte hayatawapata kamwe. Kwa wapumbavu walionekana kwamba wamekufa na kwamba kufariki kwao kulikuwa jambo baya; kuondoka kwao kwetu kulidhaniwa kuwa uharibifu, lakini ukweli ni kwamba wamo katika amani. Waonavyo watu ni kwamba wameadhibiwa, lakini wanalo tumaini thabiti la kutokufa. Waliadhibiwa kidogo tu, lakini sasa watapokea tuzo kubwa; Mungu aliwajaribu akawapata wanastahili kuishi kwake. Aliwajaribu kama dhahabu katika tanuru, akawapokea kama dhabihu ya kuteketezwa. Wakati wa kupata tuzo utakapofika, watang'aa, watameremeta kama vimulimuli katika nyasi kavu. Watayahukumu na kuyatawala makabila na mataifa; naye Bwana atatawala juu yao milele. Wote wamwaminio Mungu watatambua ukweli wake; wote walio waaminifu watakaa kwake kwa upendo, maana huwajalia neema na huruma watakatifu wake, na huwaangalia kwa wema hao aliowateua.'}
{'id_' : 'le|pr|pe|d127_swh_KE_oak|lemcVE|reading3|title', 'text' : ''}
{'id_' : 'le|pr|pe|d127_swh_KE_oak|lemcVE|reading3|version', 'text' : ''}
{'id_' : 'le|pr|pe|d127_swh_KE_oak|lemcVE|reading3|book', 'text' : 'Hekima ya Solomoni'}
{'id_' : 'le|pr|pe|d127_swh_KE_oak|lemcVE|reading3|chapverse', 'text' : '(5:15-23; 6:1-3)'}
{'id_' : 'le|pr|pe|d127_swh_KE_oak|lemcVE|reading3|text', 'text' : 'Watu wema huishi milele na tuzo lao liko kwa Bwana; naam, Mungu Mkuu huwatunza. Kwa hiyo watapokea taji tukufu, na kilemba maridadi mkononi mwa Bwana, maana kwa mkono wake wa kulia atawafunika, kwa mkono wake atawakinga kama kwa ngao. Atautwaa upendo wake mkuu kama zana za vita; atavipa silaha viumbe vyote kufukuza adui zake. Haki itakuwa kama vazi la kujikinga kifua, hukumu ya haki itakuwa kama kofia yake ya chuma; utakatifu utakuwa ndio ngao yake imara. Atainoa ghadhabu yake kali kuwa upanga, na ulimwengu wote utajiunga naye kupigana na adui wasio na akili. Umeme utaruka moja kwa moja na kupiga shabaha, kama mishale kutoka uta imara mawinguni. Mvua ya mawe itawalenga kama kwa uta na mshale; maji ya bahari yatafurika kwa hasira dhidi yao, na mito itawaangamiza bila huruma. Upepo mkali utazuka dhidi yao, na kuwapeperushia mbali kama kimbunga. Upotovu utasababisha maangamizi nchini kote; matendo maovu yataporomosha mamlaka ya watawala. Sikilizeni basi, enyi wafalme, mkaelewe; jifunzeni, enyi waamuzi popote duniani. Tegeni sikio, nyinyi mnaotawala watu wengi, na kujisifia wingi wa mataifa. Mamlaka hayo mlipewa na Bwana; na utawala mliupata kwa Mungu Mkuu.'}
