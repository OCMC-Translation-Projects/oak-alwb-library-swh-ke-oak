{'id_' : 'le|go|me|m02|d24_swh_KE_oak|lemeMA|Gospel|title', 'text' : ''}
{'id_' : 'le|go|me|m02|d24_swh_KE_oak|lemeMA|Gospel|version', 'text' : ''}
{'id_' : 'le|go|me|m02|d24_swh_KE_oak|lemeMA|Gospel|book', 'text' : 'Mtakatifu Luka'}
{'id_' : 'le|go|me|m02|d24_swh_KE_oak|lemeMA|Gospel|chapverse', 'text' : '(7:17-30)'}
{'id_' : 'le|go|me|m02|d24_swh_KE_oak|lemeMA|Gospel|text', 'text' : 'Wakati huo habari za Yesu zilienea kote katika Yudea na katika nchi za jirani. Wanafunzi wa Yohane walimhabarisha Yohane juu ya mambo hayo yote. Naye Yohane, baada ya kuwaita wawili kati ya wanafunzi wake, aliwatuma kwa Bwana wamwulize: "Wewe ndiye yule anayekuja, au tumngoje mwingine?" Wale wanafunzi walipomfikia Yesu wakamwambia, "Yohane Mbatizaji ametutuma kwako tukuulize: 'Wewe ndiye yule anayekuja, au tumngoje mwingine?'" Wakati huohuo, Yesu alikuwa anawaponya watu wengi waliokuwa wanateseka kwa magonjwa na waliopagawa na pepo wabaya na kuwawezesha vipofu wengi kuona. Basi, Yesu akawajibu, "Nendeni mkamwambie Yohane yale mliyojionea na kuyasikia: vipofu wanaona, viwete wanatembea, wenye ukoma wanatakaswa, viziwi wanasikia, wafu wanafufuliwa, na maskini wanahubiriwa Habari Njema. Heri mtu yule ambaye hana mashaka nami!" Hapo wajumbe wa Yohane walipokwisha kwenda zao, Yesu alianza kuyaambia makundi ya watu juu ya Yohane: "Mlikwenda kutazama nini kule jangwani? Je, mlitaka kuona mwanzi unaotikiswa na upepo? Basi, mlikwenda kuona nini? Mlikwenda kumwona mtu aliyevaa mavazi maridadi? Wanaovaa mavazi maridadi na kuishi maisha ya anasa, hukaa katika majumba ya wafalme! Basi, niambieni, mlikwenda kuona nini? Mlikwenda kuona nabii? Naam, hakika ni zaidi ya nabii. Huyu Yohane ndiye anayesemwa katika Maandiko Matakatifu: 'Tazama mimi namtuma mtumishi wangu akutangulie; ambaye atakutayarishia njia yako.'" Yesu akamalizia kwa kusema, "Nawaambieni, kati ya binadamu wote hakuna aliye mkubwa zaidi kuliko Yohane Mbatizaji. Hata hivyo, yule aliye mdogo kabisa katika ufalme wa Mungu ni mkubwa kuliko yeye." Waliposikia hayo watu wote na watoza ushuru waliusifu wema wa Mungu; hao ndio wale waliokuwa wameupokea ubatizo wa Yohane. Lakini Mafarisayo na waalimu wa sheria walikataa mpango wa Mungu uliowahusu, wakakataa kubatizwa na Yohane.'}
{'id_' : 'le|go|me|m02|d24_swh_KE_oak|lemeLI|Gospel|title', 'text' : ''}
{'id_' : 'le|go|me|m02|d24_swh_KE_oak|lemeLI|Gospel|version', 'text' : ''}
{'id_' : 'le|go|me|m02|d24_swh_KE_oak|lemeLI|Gospel|book', 'text' : 'Mtakatifu Mathayo'}
{'id_' : 'le|go|me|m02|d24_swh_KE_oak|lemeLI|Gospel|chapverse', 'text' : '(11:2-15)'}
{'id_' : 'le|go|me|m02|d24_swh_KE_oak|lemeLI|Gospel|text', 'text' : 'Wakati huo Yohane Mbatizaji akiwa gerezani alipata habari juu ya matendo ya Kristo. Basi, Yohane akawatuma wanafunzi wake, wamwulize: "Je, wewe ni yule anayekuja, au tumngoje mwingine?" Yesu akawajibu, "Nendeni mkamwambie Yohane mambo mnayoyasikia na kuyaona: vipofu wanaona, viwete wanatembea, wenye ukoma wanatakaswa, viziwi wanasikia, wafu wanafufuliwa na maskini wanahubiriwa Habari Njema. Heri mtu yule ambaye hana mashaka nami." Basi, hao wajumbe wa Yohane walipokuwa wanakwenda zao, Yesu alianza kuyaambia makundi ya watu habari za Yohane: "Mlikwenda kutazama nini kule jangwani? Je, mlitaka kuona mwanzi unaotikiswa na upepo? Basi, mlikwenda kuona nini? Mlikwenda kumwona mtu aliyevaa mavazi maridadi? Watu wanaovaa mavazi maridadi hukaa katika nyumba za wafalme. Lakini, mlikwenda kuona nini? Nabii? Naam, hakika ni zaidi ya nabii. Huyu ndiye anayesemwa katika Maandiko Matakatifu: 'Tazama, mimi namtuma mjumbe wangu akutangulie, ambaye atakutayarishia njia yako.' Kweli nawaambieni, miongoni mwa watoto wote wa watu, hajatokea aliye mkuu kuliko Yohane Mbatizaji. Hata hivyo, yule aliye mdogo kabisa katika ufalme wa mbinguni, ni mkubwa kuliko yeye. Tangu wakati wa Yohane Mbatizaji mpaka leo hii, ufalme wa mbinguni unashambuliwa vikali, na watu wakali wanajaribu kuunyakua kwa nguvu. Mafundisho yote ya manabii na sheria mpaka wakati wa Yohane yalibashiri juu ya nyakati hizi. Kama mwaweza kukubali basi, Yohane ndiye Elia ambaye angekuja. Mwenye masikio na asikie!"'}
