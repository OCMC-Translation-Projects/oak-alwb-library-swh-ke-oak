{'id_' : 'le|go|lu|d119_swh_KE_oak|leluLI|Gospel|title', 'text' : ''}
{'id_' : 'le|go|lu|d119_swh_KE_oak|leluLI|Gospel|version', 'text' : ''}
{'id_' : 'le|go|lu|d119_swh_KE_oak|leluLI|Gospel|book', 'text' : 'Mtakatifu Luka'}
{'id_' : 'le|go|lu|d119_swh_KE_oak|leluLI|Gospel|chapverse', 'text' : '(15:11-32)'}
{'id_' : 'le|go|lu|d119_swh_KE_oak|leluLI|Gospel|text', 'text' : 'Yesu aliwaambia watu mfano huu: "Kulikuwa na mtu mmoja mwenye watoto wawili wa kiume. Yule mdogo alimwambia baba yake: 'Baba, nipe urithi wangu.' Naye akawagawia mali yake. Baada ya siku chache, yule mdogo aliuza urithi wake, akasafiri na fedha aliyopata, akaenda nchi ya mbali ambako aliitumia ovyo. Alipomaliza kutumia kila kitu, kukatokea njaa kali katika nji ile, naya akaanza kuhangaika. Akaomba kazi kwa mwananchi mmoja wa huko naye akampeleka shambani mwake kulisha nguruwe. Alitamani kula maganda waliyokula wale nguruwe, ila hakuna mtu aliyempa kitu. Alipoanza kupata akili, akafikiri: 'Mbona kuna wafanyakazi wengi wa baba yangu wanaokula na kusaza, nami ninakufa njaa? Nitarudi kwa baba yangu na kumwambia: Baba, nimemkosea Mungu, na nimekukosea wewe pia. Sistahili hata kuitwa mwanao. Nifanye kama mmoja wa wafanyakazi wako.' Basi, akaanza safari ya kurudi kwa baba yake. Alipokuwa bado yu mbali, baba yake alimwona, na kwa moyo wa huruma alimkimbilia, akamkumbatia na kumbusu. Mwanae akamwambia: 'Baba, nimemkosea Mungu, na nimekukosea wewe pia. Sistahili hata kuitwa mwanao.' Lakini baba yake akawaambia watumishi wake: 'Haraka! Leteni nguo nzuri mkamvike! Mvisheni pete na viatu! Mchinjeni ndama mnono; tule na kusherehekea! Kwa sababu huyu mwanangu; alikuwa amekufa, kumbe yu hai; alikuwa amepotea, lakini sasa amepatikana.' Wakaanza kufanya sherehe. Wakati huo kaka yake alikuwa bado shambani. Alipokuwa akirudi na kukaribia nyumbani, akasikia vifijo na ngoma. Akamwita mmoja wa watumishi, akamwuliza: 'Kuna nini?' Huyo mtumishi akamwambia: 'Ndugu yako amerudi nyumbani, na baba yako amemchinjia ndama mnono kwa kuwa amempata akiwa salama salimini.' Huyo kijana mkubwa akawaka hasira hata akakataa kuingia nyumbani. Baba yake akatoka nje na kumsihi aingie. Lakini yeye akamjibu: 'Kumbuka! Miaka yote nimekutumikia, sijavunja amri yako hata mara moja. Umenipa nini? Hujanipa hata mwanambuzi mmoja nikafanye sherehe na rafiki zangu! Lakini mtoto wako huyu aliyekula mali yako pamoja na makabaha, mara tu alipokuja umemchinjia yule ndama mnono.' Baba yake akamjibu: 'Mwanangu, wewe uko pamoja nami siku zote, na kila nilicho nacho ni chako. Ilitubidi kufanya sherehe na kufurahi, kwa sababu huyu ndugu yako alikuwa amekufa, kumbe yu mzima; alikuwa amepotea, lakini sasa amepatikana."'}
