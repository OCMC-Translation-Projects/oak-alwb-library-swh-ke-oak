{'id_' : 'le|go|me|m12|d06_swh_KE_oak|lemeMA|Gospel|title', 'text' : ''}
{'id_' : 'le|go|me|m12|d06_swh_KE_oak|lemeMA|Gospel|version', 'text' : ''}
{'id_' : 'le|go|me|m12|d06_swh_KE_oak|lemeMA|Gospel|book', 'text' : 'Mtakatifu Yohane'}
{'id_' : 'le|go|me|m12|d06_swh_KE_oak|lemeMA|Gospel|chapverse', 'text' : '(10:1-9)'}
{'id_' : 'le|go|me|m12|d06_swh_KE_oak|lemeMA|Gospel|text', 'text' : 'Bwana aliwaambia Wayahudi waliomjia, "Kweli nawaambieni, yeyote yule asiyeingia katika zizi la kondoo kwa kupitia mlangoni, bali hupenya na kuingia kwa njia nyingine, huyo ni mwizi na mnyang'anyi. Lakini anayeingia kwa kupitia mlangoni, huyo ndiye mchungaji wa kondoo. Mngojamlango wa zizi humfungulia, na kondoo husikia sauti yake; naye huwaita kondoo wake kila mmoja kwa jina lake, na kuwaongoza nje. Akisha watoa nje huwatangulia mbele, nao kondoo humfuata, kwani wanaijua sauti yake. Kondoo hao hawawezi kumfuata mgeni, bali watamkimbia kwa sababu hawaijui sauti yake." Yesu aliwaambia mfano huo, lakini wao hawakuelewa alichotaka kuwaambia. Basi, akasema tena, "Kweli nawaambieni, mimi ni mlango wa kondoo. Wale wengine wote waliokuja kabla yangu ni wezi na wanyang'anyi, nao kondoo hawakuwasikiliza. Mimi ni mlango. Anayeingia kwa kupitia kwangu ataokolewa; ataingia na kutoka, na kupata malisho."'}
{'id_' : 'le|go|me|m12|d06_swh_KE_oak|lemeLI|Gospel|title', 'text' : ''}
{'id_' : 'le|go|me|m12|d06_swh_KE_oak|lemeLI|Gospel|version', 'text' : ''}
{'id_' : 'le|go|me|m12|d06_swh_KE_oak|lemeLI|Gospel|book', 'text' : 'Mtakatifu Luka'}
{'id_' : 'le|go|me|m12|d06_swh_KE_oak|lemeLI|Gospel|chapverse', 'text' : '(6:17-23)'}
{'id_' : 'le|go|me|m12|d06_swh_KE_oak|lemeLI|Gospel|text', 'text' : 'Wakati huo Yesu alisimama mahali palipokuwa tambarare. Hapo kulikuwa na kundi kubwa la wanafunzi wake na umati wa watu waliotoka pande zote za Yudea na Yerusalemu na pwani ya Tiro na Sidoni. Wote walifika kumsikiliza Yesu na kuponywa magonjwa yao. Aliwaponya pia wote waliokuwa wanasumbuliwa na pepo wachafu. Watu wote walitaka kumgusa, kwa maana nguvu ilikuwa inatoka ndani yake na kuwaponya wote. Yesu akawageukia wanafunzi wake, akasema: "Heri nyinyi mlio maskini, maana ufalme wa Mungu ni wenu. Heri nyinyi mnaosikia njaa sasa, maana baadaye mtashiba. Heri nyinyi mnaolia sasa, maana baadaye mtacheka kwa furaha. Heri yenu nyinyi iwapo watu watawachukia, watawatenga, watawatukana na kuwabaribieni jina kwa ajili ya Mwana wa Mtu. Wakati hayo yatakapotokea, furahini na kucheza, maana hakika tuzo lenu ni kubwa mbinguni."'}
