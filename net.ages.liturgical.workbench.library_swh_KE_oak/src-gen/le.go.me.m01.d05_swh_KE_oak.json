{'id_' : 'le|go|me|m01|d05_swh_KE_oak|lemeH1|Gospel|title', 'text' : ''}
{'id_' : 'le|go|me|m01|d05_swh_KE_oak|lemeH1|Gospel|version', 'text' : ''}
{'id_' : 'le|go|me|m01|d05_swh_KE_oak|lemeH1|Gospel|book', 'text' : 'Mtakatifu Mathayo'}
{'id_' : 'le|go|me|m01|d05_swh_KE_oak|lemeH1|Gospel|chapverse', 'text' : '(3:1-6)'}
{'id_' : 'le|go|me|m01|d05_swh_KE_oak|lemeH1|Gospel|text', 'text' : 'Siku zile Yohane Mbatizaji alitokea, akaanza kuhubiri katika jangwa la Yudea: "Tubuni, maana ufalme wa mbinguni umekaribia." Huyu Yohane ndiye yule ambaye nabii Isaya alinena juu yake aliposema: "Sauti ya mtu anaita jangwani: 'Mtayarishieni Bwana njia yake, nyosheni barabara zake.'" Yohane alivaa vazi lililoshonwa kwa manyoya ya ngamia, na ukanda wa ngozi kiunoni mwake. Chakula chake kilikuwa nzige na asali ya mwituni. Basi, watu kutoka Yerusalemu, kutoka pande zote za Yudea na sehemu zote za kandokando ya mto Yordani, walimwendea, wakaziungama dhambi zao, naye akawabatiza katika mto Yordani.'}
{'id_' : 'le|go|me|m01|d05_swh_KE_oak|lemeH3|Gospel|title', 'text' : ''}
{'id_' : 'le|go|me|m01|d05_swh_KE_oak|lemeH3|Gospel|version', 'text' : ''}
{'id_' : 'le|go|me|m01|d05_swh_KE_oak|lemeH3|Gospel|book', 'text' : 'Mtakatifu Marko'}
{'id_' : 'le|go|me|m01|d05_swh_KE_oak|lemeH3|Gospel|chapverse', 'text' : '(1:1-8)'}
{'id_' : 'le|go|me|m01|d05_swh_KE_oak|lemeH3|Gospel|text', 'text' : 'Habari Njema ya Yesu Kristo, Mwana wa Mungu. Ilianza kama ilivyoandikwa katika kitabu cha nabii Isaya: "Mungu alisema, 'Namtuma mjumbe wangu akutangulie, ambaye atakutayarishia njia yako.' Sauti ya mtu anaita jangwani: 'Mtayarishieni Bwana njia yake, nyosheni barabara zake.'" Yohane Mbatizaji alitokea jangwani, akahubiri kwamba watu watubu na kubatizwa ili Mungu awasamehe dhambi zao. Watu kutoka sehemu zote za Yudea na wenyeji wote wa Yerusalemu walimwendea, wakaziungama dhambi zao, naye akawabatiza katika mto Yordani. Yohane alikuwa amevaa vazi lililofumwa kwa manyoya ya ngamia, na ukanda wa ngozi kiunoni mwake. Chakula chake kilikuwa nzige na asali ya mwituni. Naye alihubiri akisema, "Baada yangu anakuja mwenye nguvu zaidi kuliko mimi, ambaye mimi sistahili hata kuinama na kufungua kamba za viatu vyake. Mimi ninawabatiza kwa maji, lakini yeye atawabatiza kwa Roho Mtakatifu."'}
{'id_' : 'le|go|me|m01|d05_swh_KE_oak|lemeH6|Gospel|title', 'text' : ''}
{'id_' : 'le|go|me|m01|d05_swh_KE_oak|lemeH6|Gospel|version', 'text' : ''}
{'id_' : 'le|go|me|m01|d05_swh_KE_oak|lemeH6|Gospel|book', 'text' : 'Mtakatifu Marko'}
{'id_' : 'le|go|me|m01|d05_swh_KE_oak|lemeH6|Gospel|chapverse', 'text' : '(1:9-11)'}
{'id_' : 'le|go|me|m01|d05_swh_KE_oak|lemeH6|Gospel|text', 'text' : 'Siku hizo, Yesu alifika kutoka Nazareti, mji wa Galilaya, akabatizwa na Yohane katika mto Yordani. Mara tu alipotoka majini, aliona mbingu zimefunguliwa, na Roho akishuka juu yake kama njiwa. Sauti ikasikika kutoka mbinguni: "Wewe ni Mwanangu mpendwa, nimependezwa nawe."'}
{'id_' : 'le|go|me|m01|d05_swh_KE_oak|lemeH9|Gospel|title', 'text' : ''}
{'id_' : 'le|go|me|m01|d05_swh_KE_oak|lemeH9|Gospel|version', 'text' : ''}
{'id_' : 'le|go|me|m01|d05_swh_KE_oak|lemeH9|Gospel|book', 'text' : 'Mtakatifu Luka'}
{'id_' : 'le|go|me|m01|d05_swh_KE_oak|lemeH9|Gospel|chapverse', 'text' : '(3:1-18)'}
{'id_' : 'le|go|me|m01|d05_swh_KE_oak|lemeH9|Gospel|text', 'text' : 'Mwaka wa kumi na tano wa utawala wa Kaisari Tiberio, Pontio Pilato alikuwa anatawala mkoa wa Yudea. Herode alikuwa mtawala wa Galilaya, na ndugu yake Filipo alikuwa mtawala wa eneo la Iturea na Trakoniti. Lusania alikuwa mtawala wa Abilene, na Anasi na Kayafa walikuwa makuhani wakuu. Wakati huo ndipo neno la Mungu lilipomjia Yohane mwana wa Zakaria, kule jangwani. Basi, Yohane akaenda katika sehemu zote zilizopakana na mto Yordani. Akawa anahubiri watu watubu na kubatizwa ili Mungu awaondolee dhambi. Ndivyo ilivoyandikwa katika kitabu cha nabii Isaya: "Sauti ya mtu anaita jangwani: 'Mtayarishieni Bwana njia yake; nyosheni barabara zake. Kila bonde litafukiwa, kila mlima na kilima vitasawazishwa; palipopindika patanyoshwa, njia mbaya zitatengenezwa. Na, watu wote watauona wokovu aletao Mungu.'" Basi, Yohane akawa anawaambia watu wengi waliofika ili awabatizw: "Enyi kizazi cha nyoka! Ni nani aliyewadokezea muikimbie ghadhabu inayokuja? Onyesheni kwa vitendo kwamba mmetubu. Msianze sasa kujisemea: 'Baba yetu ni Abrahamu!' Nawaambieni hakika, Mungu anaweza kuyafanya mawe haya yawe watoto wa Abrahamu. Basi, shoka liko tayari kwenye mizizi ya miti; hivyo kila mti usiozaa matunda mazuri utakatwa na kutupwa motoni." Umati wa watu ukamwuliza, "Tufanye nini basi?" Akawajibu, "Aliye na nguo mbili amgawie yule asiye na nguo; aliye na chakula afanye vivyo hivyo." Nao watoza ushuru wakaja pia ili wabatizwe, wakamwuliza, "Mwalimu, tufanye nini?" Naye akawaambia, "Msitoze ushuru zaidi ya kima kilichowekwa." Nao askari wakamwuliza, "Na sisi tufanye nini?" Naye akawajibu, "Msichukue vitu vya mtu yeyote kwa nguvu wala kumshtaki yeyote kwa uongo. Toshekeni na mishahara yenu." Wote walikuwa wanatazamia kitu fulani; basi, wakaanza kujiuliza mioyoni mwao kuhusu Yohane, kuwa labda yeye ndiye Kristo. Hapo Yohane akawaambia wote, "Mimi ninawabatiza kwa maji, lakini anakuja mwenye uwezo kuliko mimi ambaye sistahili hata kumfungulia kamba ya viatu vyake. Yeye atawabatizeni kwa Roho Mtakatifu na kwa moto. Yeye anacho mikononi mwake chombo cha kupuria nafaka aipure nafaka yake, akusanye ngano katika ghala, na makapi ayachome kwa moto usiozimika." Hivyo, pamoja na mawaidha mengine mengi, Yohane aliwahimiza watu akiwahubiria Habari Njema.'}
