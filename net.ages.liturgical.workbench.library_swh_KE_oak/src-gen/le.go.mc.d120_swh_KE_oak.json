{'id_' : 'le|go|mc|d120_swh_KE_oak|lemcMA|Gospel|title', 'text' : ''}
{'id_' : 'le|go|mc|d120_swh_KE_oak|lemcMA|Gospel|version', 'text' : ''}
{'id_' : 'le|go|mc|d120_swh_KE_oak|lemcMA|Gospel|book', 'text' : 'Mtakatifu Yohane'}
{'id_' : 'le|go|mc|d120_swh_KE_oak|lemcMA|Gospel|chapverse', 'text' : '(20:19-23)'}
{'id_' : 'le|go|mc|d120_swh_KE_oak|lemcMA|Gospel|text', 'text' : 'Ilikuwa jioni ya siku hiyo ya Jumapili. Wanafunzi walikuwa wamekutana pamoja ndani ya nyumba, na milango ilikuwa imefungwa kwa sababu waliwaogopa viongozi wa Wayahudi. Basi, Yesu akaja, akasimama kati yao, akawaambia, "Amani kwenu!" Alipokwisha sema hayo, akawaonesha mikono yake na ubavu wake. Basi, hao wanafunzi wakafurahi mno kumwona Bwana. Yesu akawaambia tena, "Amani kwenu! Kama vile Baba alivyonituma mimi, nami nawatuma nyinyi." Alipokwisha sema hayo, akawapulizia na kuwaambia, "Pokeeni Roho Mtakatifu. Mkiwasamehe watu dhambi zao, wamesamehewa; msipowasamehe, hawasamehewi."'}
{'id_' : 'le|go|mc|d120_swh_KE_oak|lemcLI|Gospel|title', 'text' : ''}
{'id_' : 'le|go|mc|d120_swh_KE_oak|lemcLI|Gospel|version', 'text' : ''}
{'id_' : 'le|go|mc|d120_swh_KE_oak|lemcLI|Gospel|book', 'text' : 'Mtakatifu Yohane'}
{'id_' : 'le|go|mc|d120_swh_KE_oak|lemcLI|Gospel|chapverse', 'text' : '(7:37-52; 8:12)'}
{'id_' : 'le|go|mc|d120_swh_KE_oak|lemcLI|Gospel|text', 'text' : 'Siku ya mwisho ya sikukuu hiyo ilikuwa siku maalumu. Yesu alisimama, akasema kwa sauti kubwa, "Aliye na kiu na aje kwangu anywe. Kama yasemavyo Maandiko Matakatifu: 'Anayeniamini mimi, mito ya maji ya uhai itatiririka kutoka moyoni mwake!'" (Alisema hayo kumhusu Roho ambaye wale waliomwamini yeye watampokea. Wakati huo Roho alikuwa hajafika kwa sababu Yesu alikuwa hajatukuzwa bado). Baadhi ya watu katika ule umati walisikia maneno hayo, wakasema, "Kweli mtu huyu ndiye yule nabii!" Wengine wakasema, "Huyu ndiye Kristo!" Lakini wengine walisema, "Je, yawezekana Kristo akatoka Galilaya? Maandiko Matakatifu yasemaje? Yanasema: 'Kristo atatoka katika ukoo wa Daudi, na atazaliwa Bethlehemu, mji wa Daudi!'" Basi, kukatokea mafarakano juu yake katika ule umati wa watu. Baadhi ya watu walitaka kumtia nguvuni lakini hakuna aliyejaribu kumkamata. Kisha wale walinzi wakarudi kwa makuhani wakuu na Mafarisayo; nao wakawauliza, "Kwa nini hamkumleta?" Walinzi wakawajibu, "Hakuna mtu aliyepata kamwe kusema kama asemavyo mtu huyu!" Mafarisayo wakawauliza, "Je, nanyi pia mmedanganyika? Je, mmekwisha mwona hata mmoja wa viongozi wa watu, au mmoja wa Mafarisayo aliyemwamini? Lakini umati huu haujui sheria ya Mose; umelaaniwa!" Mmoja wao alikuwa Nikodemo ambaye hapo awali alikuwa amemwendea Yesu. Basi, yeye akawaambia, "Je, sheria yetu humkukumu mtu kabla ya kumsikia kwanza na kujua anafanya nini?" Nao wakamjibu, "Je, wewe pia umetoka Galilaya? Haya, kayachunguze Maandiko Matakatifu nawe utaona kwamba Galilaya hakutoki kamwe nabii!" Yesu alipozungumza nao tena, aliwaambia, "Mimi ndimi mwanga wa ulimwengu. Anayenifuata mimi hatembei kamwe gizani, bali atakuwa na mwanga wa uhai."'}
