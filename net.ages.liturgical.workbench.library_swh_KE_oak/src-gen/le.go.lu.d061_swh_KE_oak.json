{'id_' : 'le|go|lu|d061_swh_KE_oak|leluLI|Gospel|title', 'text' : ''}
{'id_' : 'le|go|lu|d061_swh_KE_oak|leluLI|Gospel|version', 'text' : ''}
{'id_' : 'le|go|lu|d061_swh_KE_oak|leluLI|Gospel|book', 'text' : 'Mtakatifu Luka'}
{'id_' : 'le|go|lu|d061_swh_KE_oak|leluLI|Gospel|chapverse', 'text' : '(16:15-18; 17:1-4)'}
{'id_' : 'le|go|lu|d061_swh_KE_oak|leluLI|Gospel|text', 'text' : 'Yesu aliwaambia Wayahudi waliomjia, "Nyinyi mnajifanya wema mbele ya watu, lakini Mungu anaijua mioyo yenu. Kwa maana kile kinachoonekana kuwa kitukufu mbele ya watu, Mungu anakiona kuwa takataka. Sheria na maandishi ya manabii vilikuwako mpaka wakati wa Yohane Mbatizaji. Tangu hapo, ufalme wa Mungu unahubiriwa, na kila mmoja anauingia kwa nguvu. Lakini ni rahisi zaidi mbingu na dunia kupita, kuliko hata herufi moja ya sheria kufutwa. Yeyote anayempa mkewe talaka na kuoa mwingine, anazini; na yeyote anayemwoa mwanamke aliyepewa talaka, anazini." Kisha, Yesu akawaambia wanafunzi wake, "Haiwezekani kabisa kusitokee vikwazo vinavyosababisha dhambi; lakini ole wake mtu yule atakayevisababisha. Ingekuwa afadhali kwake kufungiwa shingoni jiwe kubwa la kusagia na kutoswa baharini, kuliko kumkwaza mmoja wa wadogo hawa. Jihadharini! Kama ndugu yako akikukosea, muonye; akitubu, msamehe. Na kama akikukosea mara saba kwa siku, na kila mara akarudi kwako akisema, 'Nimetubu,' lazima umsamehe."'}
