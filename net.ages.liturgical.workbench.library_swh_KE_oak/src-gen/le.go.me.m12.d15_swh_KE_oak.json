{'id_' : 'le|go|me|m12|d15_swh_KE_oak|lemeLI|Gospel|title', 'text' : ''}
{'id_' : 'le|go|me|m12|d15_swh_KE_oak|lemeLI|Gospel|version', 'text' : ''}
{'id_' : 'le|go|me|m12|d15_swh_KE_oak|lemeLI|Gospel|book', 'text' : 'Mtakatifu Marko'}
{'id_' : 'le|go|me|m12|d15_swh_KE_oak|lemeLI|Gospel|chapverse', 'text' : '(2:23-28; 3:1-5)'}
{'id_' : 'le|go|me|m12|d15_swh_KE_oak|lemeLI|Gospel|text', 'text' : 'Siku moja ya Sabatu, Yesu alikuwa anapita katika mashamba ya ngano. Walipokuwa wanatembea, wanafunzi wake wakaanza kukata masuke ya ngano. Mafarisayo wakawaambia, "Tazama! Kwa nini wanafanya jambo ambalo si halali kufanya siku ya Sabato?" Yesu akawajibu, "Je, hamjasoma alivyofanya Daudi pamoja na wenzake wakati walipokuwa na njaa? Yeye aliingia ndani ya Nyumba ya Mungu, akala ile mikate iliyowekwa mbele ya Mungu. Jambo hili lilifanyika wakati Abiathari alikuwa kuhani mkuu. Na ni makuhani tu peke yao waliokuwa wameruhusiwa kula mikate hiyo. Lakini Daudi aliila, tena akawapa na wenzake." Basi, Yesu akawaambia, "Sabato iliwekwa kwa ajili ya binadamu na si binadamu kwa ajili ya Sabato! Kwa hiyo, Mwana wa Mtu ana uwezo juu ya Sabato." Yesu aliingia tena katika sunagogi na mle ndani mlikuwa na mtu aliyekuwa na mkono uliopooza. Humo, baadhi ya watu walimngojea amponye mtu huyo siku ya Sabato ili wapate kumshtaki. Yesu akamwambia huyo mtu aliyekuwa na mkono uliopooza, "Njoo hapa katikati." Kisha, akawauliza, "Je, ni halali siku ya Sabatu kutenda jambo jema au kutenda jambo baya; kuokoa maisha au kuua?" Lakini wao hawakusema neno. Hapo akawatazama wote kwa hasira, akaona huzuni kwa sababu ya ugumu wa mioyo yao. Kisha akamwambia yule mtu, "Nyosha mkono wako!" Naye akaunyosha mkono wake, ukawa mzima tena.'}
